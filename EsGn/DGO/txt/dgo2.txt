No te rindas, aún estás a tiempo	Ani reñeme'ẽ, ikatu gueterei	
De alcanzar… y comenzar de nuevo,	Rehupyty… ha reñepyrũjey,	
Aceptar tus sombras,	Emoneívo iñipytũva nde rekópe,	
Enterrar tus miedos,	Eñotỹvo umi ndekyhyjeha,	
Liberar el lastre,	Epoívo mba'epohýigui,	
Retomar el vuelo.	Revevejeývo.	
No te rindas que la vida es eso,	Ani reñeme'ẽ péva hína pe ñanemoingovéva,	
Continuar el viaje,	Embojoapy nde guata,	
Perseguir tus sueños,	Ani rehejarei nde kerayvoty,	
Destrabar el tiempo,	Emosãso ára,	
Correr los escombros,	Emboyke kusugue	
Y destapar el cielo.	Ha eipe'a arapy rokẽ.	
No te rindas, por favor, no cedas,	Ani reñeme'ẽ, ani nekangy,	
Aunque el frío queme,	Jepémo ro'y nderapy,	
Aunque el miedo muerda,	Jepémo kyhyje ndesu'urasy,	
Aunque el sol se esconda,	Jepémo kuarahy oñemi,	
Y se calle el viento,	Jepémo yvytu okirirĩ,	
Aún hay fuego en tu alma	Oĩgui gueterei tata ne ángape	
Aún hay vida en tus sueños.	Oĩgui gueterei pytuhẽ nde kerayvotýpe.	
Porque la vida es tuya y tuyo también el deseo	Tekove ha'égui nemba'e ha nemba'égui avei tembipota	
Porque lo has querido y porque yo te quiero	Ndentevoi reipotágui ha che rohayhúgui	
Porque existe el vino y el amor, es cierto.	Oĩgui yvaũrykue ha mborayhu, añetehápe.	
Porque no hay heridas que no cure el tiempo.	Ndaipórigui pere ára omonguera'ỹva.	
Abrir las puertas,	Eipe'a okẽ,	
Quitar los cerrojos,	Ehekýi mba'embotyha,	
Abandonar las murallas que te protegieron,	Eheja ogapy neñongatuva'ekue,	
Vivir la vida y aceptar el reto,	Emoingo nde reko ha embohovake apañuãi,	
Recuperar la risa,	Eñemomba'ejey pukáre,	
Ensayar un canto,	Eñeha'ã ha epurahéi,	
Bajar la guardia y extender las manos	Emboguejy nde jyva oñorairõséva ha eipyso nde po	
Desplegar las alas	Embosako'i nde pepo	
E intentar de nuevo,	Ha eñeha'ãjey,	
Celebrar la vida y retomar los cielos.	Egueroayvu nde rekove ha eñemomba'e arapýre.	
No te rindas, por favor, no cedas,	Ani reñeme'ẽ, ani nekangy,	
Aunque el frío queme,	Jepémo ro'y nderapy	
Aunque el miedo muerda,	Jepémo kyhyje ndesu'urasy,	
Aunque el sol se ponga y se calle el viento,	Jepémo kuarahy oñemi ha yvytu okirirĩ,	
Aún hay fuego en tu alma,	Oĩgui gueterei tata ne ángape,	
Aún hay vida en tus sueños	Oĩgui gueterei pytuhẽ nde kerayvotýpe	
Porque cada día es un comienzo nuevo,	Ára pyahu he'iségui ñepyrũjey,	
Porque esta es la hora y el mejor momento.	Ko'áĝa ha'égui pe aravoite.	
Porque no estás solo, porque yo te quiero…	Nereiméigui ne año ha che rohayhúgui…	
Mario Benedetti nació en Paso de los Toros, Takuarembo, República Oriental del Uruguay el día 14 de setiembre del año 1920; y falleció en la Ciudad de Montevideo, Uruguay, el día 17 de mayo del año 2009.	Mario Benedetti niko heñóikuri Paso de los Toros, Takuarembo; Uruguay retãme, ára 14 jasyporundy ary 1920-pe; ha omanókuri Táva Montevideo, Uruguay retãme, ára 17 jasypo ary 2009-pe.	
La Ciudad de Kapiata fue fundada por el Gobernador Martín Ledesma de Balderrama en el año 1640, el día 2 de febrero, Día de la Virgen de la Candelaria; sin embargo, el Prof. Esteban Antonio Romero, historiador capiateño asegura que la ciudad fue fundada por Pedro Lugo de Navarro, ya que según dicho investigador, en esa época Don Pedro Lugo de Navarro era gobernador ya que Martín Ledesma de Balderrama en ese año se encontraba en España.	Táva Kapi'atã niko omoheñoiva'ekue Sãmbyhyhára Martín Ledesma de Balderrama ary 1640-pe, ára 2 jasykõime, Tupãsy La Candelaria árape; upéicharõ jepe, Mbo'ehára Esteban Antonio Romero, tembiasakuaahára kapi'atãygua, he'i ko táva omoheñoihague Pedro Lugo de Navarro, kóva ha'égui upérõ sãmbyhyhára ha ndaje upe arýpe Martín Ledesma de Balderrama oĩhaguére España-pe.	
De cualquier manera, Kapiata es una de las ciudades más antiguas del Paraguay.	Taha'eha'eháicha, Kapi'atã niko oĩ umi ñane retã táva itujavéva apytépe.	
La palabra Kapiata procede de las voces guarani “Kapi'i” que es una “paja” y “atã” que significa “duro/a”.	Ñe'ẽ Kapiata ou mokõi ñe'ẽgui: “kapi'i” ha “atã”.	
Es decir, “Kapi'i'atã” quiere decir o designa una “variedad de paja” que tiene la característica de ser “dura”; usada para la confección de las escobas, actividad artesanal característica de los capiateños.	Ja'eporãtarõ, ñambohyapuva'erã “Kapi'i'atã”; ha'éva peteĩ ka'avo hetava'ekue ko táva oĩhame ha ijere rupi avei ha ichugui ojejapo avei typycha ha'éva Kapi'atãygua rembiapo teete.	
El Distrito de Kapiata se halla ubicado en el Departamento Central.	Táva Kapi'atã oĩ Tetãpehẽ Central-pe.	
Kapiata está dividida en un Centro Urbano con 11 barrios y 15 compañías.	Kapi'atã oñemboja'o peteĩ Tavaitépe orekóva 11 Jeikoha y 15 Tavapehẽ.	
Kapiata cuenta con una población de 250.000 habitantes.	Ko távape oiko 250.000 tekove.	
La superficie de la Ciudad es de 83 km2.	Kapi'atã yvy ojepyso 83 km2.	
Tiene límites con siete ciudades: Luque, Areguá, Itauguá, J. Augusto Saldívar, Ypané, Ñemby y San Lorenzo.	Kapi'atã rembe'ýpe oĩ pokõi táva: Luque, Aregua, Itaugua, J. Augusto Saldívar, Ypane, Ñemby ha San Lorenzo.	
La Municipalidad de Kapiata está asentada en el Barrio San Roque sobre la ruta Mcal. Estigarribia y Mcal. López.	Kapi'atã Tavao oñemohenda Jeikoha San Roque-pe, tape Mcal. Estigarribia ha Mcal. López ári, Km 20.	
Kapiata nace como ciudad el día 20 de mayo del año 1872 con la creación de la Primera Junta Municipal.	Kapi'atãgui oiko táva ára 20 jasypa ary 1872-pe oñemoheñoirõguare Tavao Aty Peteĩha.	
Finalmente, en el año 1968 fue elevada a municipio y tuvo su primer intendente municipal.	Ipahápe, ary 1968-pe ojehechakuaa ichupe tavaóramo ha upe guive oguereko táva motenondehára.	
En una Nochebuena a minutos de la Navidad un anciano medita solitariamente, junto a la ventana de su aposento; con mirada angustiada mira el cielo impasible, brillante, lleno de estrellas, y la tierra silenciosa, envuelta por el suave viento.	Peteĩ Pyharemarangatúpe Arareñóimboyvemi, peteĩ karai tujamioñepy'amongeta ha'eñomi, ovetã ykére, ikotykehápe; omaña kyhyje yvágare heko kirirĩ guasúva, ojajáiva, henyhẽva mbyjakuéragui, ha yvy ape katu ikirirĩ ha oñeañuã yvytu kangy piro'ýpe.	
No hay en este mundo un corazón tan árido como el suyo ni un alma tan atribulada.	Ndaipóringo ko yvy ape ári peteĩ korasõ inandivéva imba'évagui ha peteĩ ánga ikatuva'erã oñembyasyve ichugui.	
El sepulcro se abre ya ante sus pasos; él se encamina a la sima y nota asustado, que por bagaje de su vida, no trae más que un enjambre de errores; un cuerpo quebrantado por las enfermedades y un alma envenenada.	Tyvyty niko ojepe'áma ohóvo henonderãme; ha'e ohupytypotáma hembe'y ha ñemondýi reheve ohechakuaa hekove rapykuere henyhẽha opaichagua jejavygui; hete katu hasykatupaite ha hi'ánga hekotyaipa.	
Como espectros aterradores se arremolinan en su memoria los días hermosos de la juventud: aquella espléndida mañana de mayo en que su padre le puso por primera vez en el sendero de la vida desconocida para él; asimismo, aquel momento fatal, en que él, el joven de sonrientes esperanzas, pisó, en vez del camino pedregoso, pero apacible, de la virtud; aquel otro de la voluptuosidad y del error; camino que le prometía el gozo, pero lo precipitó arteramente al abismo.	Póra ivaivaivévaicha ohasa iñakã rupi umi ára porãite imitãrusúrõguare: ku jasypo pyhareve jajai'asy itúva opoírõguare chugui oguata haĝua ha'eño ha ijehegui ko yvy ape ári, teko ha'e ne'irã oikuaaguasúva gueterei; upéicha avei, ku pa'ũ hekojetu'úva, ha'e, mitãrusu henyhẽva pukavy ha kerayvotyeta porãgui, opyrũrãngue tape hasyvéva, py'aguapy me'ẽha, tekokatu rape; oguatákuri ambuére henyhẽva tekojerovu ha jejavýgui; tape gua'u omyenyhẽtava heko vy'águi ha upevérõ pya'eterei ombosyryrýva chupe yvykua gotyo.	
Una pena indecible tortura el corazón del anciano, cuando grita sollozando en el silencio de la noche: ¡Si pudieran volver otra vez los años de la juventud!.	Peteĩ py'arasy ijapyra'ỹva ohapy pe karai tujami korasõ, omohasẽ chupe ha sapukái upe pyhare ikirirĩ'asývape: ¡Ikatúnga'ura'e ambojevy ára ha aikojey mitãrusúrõ!.	
¡Oh, Padre mío, colócame otra vez en el cruce de los caminos de la vida, para que pueda elegir de otro modo!.	¡Oo, che Ru, chemoĩjeýna tapejoasahápe aiporavo haĝua ambue tape!.	
La queja sollozante del anciano se pierde sin respuesta en el silencio de noche.	Karai tujami py'arasy oñemondéva tasẽme oho ha okañy upe pyhare kirirĩguasúpe ha ndohupytýi ñembohovái.	
No tendrá ya ocasión de elegir...	Ndorekomo'ãvéima pa'ũ oiporavo haĝua…	
Pero tú, amigo mío, estás todavía frente al cruce de los caminos de la vida.	Áĝakatu nde, che irũ, reime gueterei tapejoasaha renondépe.	
Tu puedes elegir aún el camino recto.	Nde reiporavokuaa gueterei tape ikare'ỹva.	
No seas primavera, sin flores... No seas cielo, sin estrellas... No seas una persona, sin nobles ideales...	Aníke oiko ndehegui arapoty ijyvoty'ỹva… Aníke oiko ndehegui yvága imbyja'ỹva… Aníke oiko ndehegui tekove hekokatu'ỹva…	
En Ka'apuku, hace muchos años, vivía un niño llamado Carlitos junto a sus padres.	Ka'apukúpe, yma ymaite, oikova'ekue peteĩ mitã'i hérava Kalo'i itúva ha isy ndive.	
Ellos vivían en un humilde ranchito y eran muy pero muy pobres.	Ha'ekuéra oikova'ekue peteĩ tapỹi chu'imíme ha imboriahu imboriahueterei hikuái.	
Su padre labraba la tierra que le producía maíz, zapallo, maní, batata,  mandioca y poroto.	Itúva oñembokokue ha yvy ome'ẽ chupe avati, kurapepẽ, manduvi, jety, mandi'o ha kumanda.	
En época de carestía se alimentaban de lo poco que lograban juntar y muchas veces hasta pasaron hambre por carecer de comida.	Opávo umíva ho'umiva'erã umi tembyremi ombyatyva'ekue ha heta jey ohasa hikuái ñembyahýi ndorekovéigui tembi'u.	
Su abuelo siempre le decía a Carlitos que luego de morir él vería, con Dios, como ayudarlos para salir de la pobreza; y así, un día, el abuelo falleció.	Hamói he'imiva'erã Kalo'ípe omano rire ohechataha, Ñande Ru ndive, mba'éichapa ikatúne oipytyvõ chupekuéra osẽ haĝua mboriahúgui; ha péicha, peteĩ ára, tamói omano.	
Días después el abuelo se le apareció en sueños a Carlitos y le dijo: “Fíjate, después de la primera lluvia, donde nace el arcoíris y allí encontrarás una gran riqueza que -bien administrada por ustedes- les ayudará a vivir holgadamente”.	Ohasávo umi ára, tamói ojehechauka Kalo'ípe iképe ha he'i chupe: “Ejesareko, ama guasu oúva rire, pe jýi heñoihápe ha upépe rejuhúta mba'eta guasu peneipytyvõtava -peipuruporãrõ- peiko porã haĝua peikotevẽ'ỹre mba'eve”.	
Y efectivamente, Carlitos y su padre, luego de la lluvia, fueron hasta donde nacía el arcoíris y encontraron una olla llena de oro.	Ha añetehápe, Kalo'i ha itúva, ama guasu rire, ohókuri jýi heñoiha peve ha ojuhu peteĩ japepo henyhẽva itajúgui.	
Esa riqueza los ayudó a vivir muy bien y a ayudar a sus semejantes.	Pe mba'eta rupive ha'ekuéra ohupyty tekoporã ha avei oipytyvõ hapichakuéra oikotevẽvape.	
Y así llega a su fin la historia de Carlitos que ayudado por su abuelo encontró la riqueza donde nacía el arcoíris…	Ha péicha oĝuahẽ ijapýpe Kalo'i rembihasakue, hamói ñepytyvõ rupive, ojuhuva'ekue mba'eta oĩva jýi heñoihápe…	
José Hernández, cuyo nombre completo es José Rafael Hernández y Pueyrredón, nació el día 10 de noviembre del año 1834, en Buenos Aires, República Argentina.	José Hernández, héra pukuvéva José Rafael Hernández y Pueyrredón, heñóikuri ára 10 jasypateĩ ary 1834-pe, Táva Buenos Aires, Argentina retãme.	
Su padre fue Rafael Hernández y su madre Isabel de Pueyrredón.	Itúva herava'ekue Rafael Hernández ha isýkatu Isabel de Pueyrredón.	
Fue militar, periodista, poeta y político argentino, más conocido como el autor del Martín Fierro, obra máxima de la literatura gauchesca.	Guarini, marandu'asãihára, ñe'ẽpapára ha teikuaihára Argentina-ygua, ojekuaavéva ohaihaguére Martín Fierro, aranduka ojehecharamovéva gaucho reko rehegua.	
En su homenaje, el 10 de noviembre -aniversario de su nacimiento- se celebra el Día de la Tradición en la República Argentina.	Hérape, ára 10 jasypateĩ jave -hi'arambotýpe- ojegueromandu'a Tavarandu Ára Argentina retãme.	
Iniciado como militar en defensa de la autonomía del Estado de Buenos Aires, entre los años 1852 y 1872 desarrolló una fuerte actividad periodística.	Oikókuri chugui guarini oipysyrõnguévo Buenos Aires rekosãso, ary 1852 guive 1872 peve omba'apo mbarete marandu'asãihápe.	
En esa época caliente políticamente, decía que las Provincias no debían permanecer ligadas al gobierno de Buenos Aires.	“Yvy hakuve jave”, he'íkuri Tetãpehẽnguéra natekotevẽiha oĩ Buenos Aires ruvicha poguýpe.	
Desde el año 1857 se radicó en Parana y vivió alternativamente en esa ciudad, en Corrientes, Rosario y Montevideo para después retornar a Buenos Aires.	Ary 1857-pe ova ha oikókuri Paranáme ha upégui ova Corrientes, Rosario ha Montevideo-pe ha upéi ojevy Buenos Aires-pe.	
Participó en una de las últimas rebeliones federales, dirigida por Ricardo López Jordán, cuyo intento de acción finalizó en el año 1871 con la derrota de los gauchos y el exilio de José Hernández en el Brasil.	Oĩjepékuri umi Federal ñorãirõ pahápe, omoakãva'ekue Ricardo López Jordán, ndaipu'akáiva'ekue hovaiguáre ha oguevi ary 1871-pe guaucho-kuéra oñeme'ẽhaguépe ha José Hernández katu oñemomombyry ha oho Brasil retãme.	
Después de esta revolución él siguió colaborando con López Jordán, de quién con el tiempo se separó.	Upe ñorairõ rire ha'e oipytyvõvékuri López Jordán-pe ha mbeguekatúpe ojeheja chugui.	
A su retorno a la Argentina, en el año 1872, continuó su lucha por medio del periodismo y publicó la primera parte de su obra maestra, El Gaucho Martín Fierro.	Ojevývo Argentina-pe, ary 1872-pe, ombojoapy iñorairõ marandu'asãi rupive ha upérõ ohecha ára resa hembiapo tuichavéva, El Gaucho Martín Fierro.	
Fue a través de su poesía como consiguió un gran eco para sus propuestas y la más valiosa contribución a la causa de los gauchos.	Iñe'ẽpoty rupive omyasãimbaretékuri hemiandu ha pytyvõ gaucho-kuéra rayhupápe.	
La continuación de la obra, La vuelta de Martín Fierro (1879), en conjunto, forman un poema épico que refleja el sentir popular.	Upe hembiapo mbojoapypyre, La vuelta de Martín Fierro (1879), ijypykue ndive, oñembohete peteĩ ñe'ẽpoty añóme ha oñanduka tavaygua remimo'ã.	
Posteriormente fue miembro del Congreso de la Provincia de Buenos Aires con una valiosa producción legislativa.	Uperiréma oike Tetãpehẽ Buenos Aires Amandajépe ha upépe heta mba'e porã ojapókuri.	
José Hernández falleció el día 21 de octubre de 1886, en Belgrano, Buenos Aires.	José Hernández omanókuri ára 21 jasypa ary 1886-pe, Belgrano, Buenos Aires-pe.	
En la espesura del gran monte, una noche, alrededor del fogón, el abuelo Guarani -como siempre rodeado de todos los niños de la aldea- se disponía a narrarles una leyenda, esta vez, se trataba de la leyenda del gran guerrero Urunde.	Ka'a guasu hypy'ũvéva mbytépe, peteĩ pyhare, tataypýpe, tamói Guarani -oguapýva tata jerére opaite mitã'ikuéra hekohapegua ndive- ohenduka chupekuéra peteĩ mombe'upy omombe'úva guarini guasu Urunde rekovekue.	
Los Guarani tuvieron muchos héroes, valientes guerreros, líderes de sus respectivas comunidades, y precisamente, Urunde fue uno de esos hombres.	Guaranikuéra niko oguerekojepékuri heta tekoverechapyrã, guarini ha'evéva, hekoha motenondehára; ha ja'eporãtarõ, Urunde ha'eva'ekue umi rehegua.	
El abuelo Guarani contó a los niños que Urunde fue hijo de Uruguasu, Mburuvicha de una gran aldea Guarani asentada en la costa del Río Paraguay pero en la Región Oriental.	Tamói Guarani omombe'úkuri mitãmimíme Urunde ha'ehague Uruguasu ñemoñare; Uruguasu niko peteĩ Guarani Rekoha Guasu Mburuvichakue; ko tekoha guasu oñemohendava'ekue Y Paraguay rembe'ýpe, Arasẽ Yvypehẽme.	
Urunde fue criado por su padre para ser un gran líder, un gran orador, un hombre sabio, un hombre pleno, que -a su muerte- le sucediera en el gobierno de la gran aldea Guarani… y en verdad, así ocurrió.	Uruguasu niko ohekombo'ékuri ita'ýra Urundépe oiko haĝua ichugui peteĩ motenondehára guasu, iñe'ẽngatúva, iñarandúva, hekokatúva, omyengoviakuaátava ichupe -hi'aramano rire- tekoha guasu ñemotenondépe… ha añetehápe, upeichaite oikókuri.	
Un día, ya muy entrado en años, Uruguasu falleció.	Peteĩ ára, hetaitereirasa kuarahyresẽ ohecha rire, Uruguasu omano.	
Toda la aldea lamentó la muerte de ese gran hombre que brindó días felices a todos los miembros de la comunidad.	Tekoha tuichaháicha ombyasy pe karai guasu ñemano; ha'éniko heta ombovy'apavẽkuri opavavete oikóva guive upe tekohápe.	
Su hijo Urunde le confeccionó la urna funeraria, lo enterró en compañía de toda la comunidad, y luego sucedió a su padre como Mburuvicha de la gran aldea.	Ita'ýra Urunde niko ojapókuri ijapeporã, oñotỹkuri chupe maymaite ñemoirũ rupive ha upehague omyengoviákuri itúvape ha oiko ichugui upe tekoha guasu Mburuvicha.	
Urunde no se quedó atrás y prosiguió con las ideas de su padre.	Urunde ndopytái tapykuépe ha ombojoapyvékuri itúva remimo'ã.	
Fue así que en todo momento buscó que su pueblo transitara por los caminos de la justicia, de la sabiduría, de la libertad, herramientas necesarias para lograr la vida plena que finalmente los conduciría a la Tierra sin Mal.	Upeichahápe, ára ha ára, oñeha'ãkuri omboguata hetã tekojoja rape rupi, arandu rekávo, tekosã'ỹ moañetévo, oikuaaporãgui umíva ha'eha tembipuru oguerahátava chupekuéra tekokatu repére ohupyty peve Yvy Mara'ỹ.	
Logró mantener la tranquilidad en la gran aldea.	Tekoha Guasu oiko tapiaite py'aguapýpe.	
Así, mientras las mujeres atendían el hogar, a los hijos y preparaban los alimentos y los tejidos hechos de karanda'y; Urunde salía con varios varones de la gran aldea a buscar los productos para la subsistencia: pescados, miel, frutos, agua y leña.	Péicha, kuña oñangareko aja tapỹi ha imembykuérare ha upekuévo ojapo aja tembi'u ha ijaorã karanda'ýgui; Urunde osẽmiva'erã heta kuimba'ekuéra ndive ohekávo hembi'urã: pira, eirete, yva, y ha jepe'a.	
A la noche, la felicidad de apoderaba de la gran aldea cuando se reunían en el templo -como una sola familia- a honrar a Ñande Ru, mediante sus oraciones, danzas y cantos.	Pyharekue, vy'apavẽ oñemomba'e hesekuéra ha maymáva ohua'ĩ oñombyatývo opýpe -oñopehẽnguéicha- omomba'eguasúvo Ñande Rúpe, ñembo'e jeroky rupive.	
Sin embargo, de cuando en cuando, eran atacados por los temibles indios Pajagua, que vivían en la ribera de enfrente; es decir, en la Región Occidental.	Jepémo upéicha, sapy'apy'a, ojeitýjepi hi'arikuéra umi Pajagua ñaña, oikóva Y Paraguay mboypýri, Aragua Yvypehẽme.	
En esas circunstancias, Urunde y sus guerreros sacaban a relucir su vocación guerrera y en memorables acciones siempre lograban expulsar a los Pajagua de sus tierras, persiguiéndolos en sus canoas hasta el otro lado del Río Paraguay.	Upéicha jave, Urunde ha iguarinikuéra ohechaukájepi ipy'aguasuha ha jetyvyro ijojahaỹva rupi akóinte omosẽmiva'erã Pajaguakuérape hekoha guasúgui ha omuñájepi chupekuéra, ygakuérape, Y Paraguay mboypýri peve.	
Grandes celebraciones realizaban luego de esas batallas.	Umi ñorairõ rire ojejapómiva'erã vy'arã'aty ndetuichapajepéva.	
Dicen que -entre los Guarani- muy pocos Mburuvicha llegaron a ser tan admirados y queridos como Urunde, un hombre incorruptible, fuerte, duro, de estatura alta, de gran resistencia; quien gobernó por varios años a su gran aldea.	Oĩ he'íva ndaiporihavoi -Guaranikuéra apytépe- peteĩ Mburuvicha ojehecharamo ha ojehayhuvéva Urundégui, ha'éva peteĩ kuimba'e hekotuju'ỹva, imbarete, hatã, ijyvateporã ha hekoverosã añetetéva; are omotenondeva'ekue pe hekoha guasúpe.	
Un día, ya muy anciano, Ñande Ru convocó al alma de Urunde a la Tierra sin Mal, lugar destinado a los seres perfectos.	Peteĩ ára, itujamímavo, Ñande Ru ohenói Urundépe ha hi'ãnga ojehekýi ñande apytégui ha oho Yvy Mara'ỹme, ha'éva upe tenda ohupytýva umi heko'aguyjéva.	
La gran aldea Guarani, con gran pesar, se encargó de enterrar su cuerpo en una hermosa urna funeraria, en la costa del río Paraguay, mirando hacia la Región Occidental como para atemorizar por siempre a los temibles indios Pajagua, que nunca pudieron vencerlo.	Guarani Tekoha Guasu, tuicha temimbyasýre, oñotỹkuri hetekue peteĩ japepo neporãmbajepévape, Y Paraguay rembe'ýpe, ha omomaña hikuái chupe Aragua Yvypehẽ gotyo akóinte omondýi haĝua Pajaguakuérape, araka'eve ndaipu'akaiva'ekue hese.	
Ñande Ru interpretó el sentimiento de los miembros de la gran aldea Guarani e hizo crecer un nuevo árbol en aquel lugar, un árbol incorruptible, fuerte, duro, de estatura alta y de gran resistencia; al cual los Guarani bautizaron Urunde'y, nombre de aquel gran guerrero que por mucho tiempo los gobernó.	Ñande Ru ohechakuaa Guarani Rekoha Guasuygua remiandu ha omoheñói upepete peteĩ yvyra pyahu, hekotuju'ỹva, hatã, ijyvateporã ha hekoverosã añetetéva; Guaranikuéra omboherava'ekue upe yvyrápe: Urunde'y, ohechakuaávo pe guarini guasúpe are omotenondeva'ekue chupekuéra.	
Hasta hoy el Urunde'y es un árbol muy admirado y apreciado; y esta es la leyenda de ese hermoso árbol.	Ko'áĝa peve Urunde'y ha'e yvyra ojehecharamo ha ojehayhúva ha kóva niko ha'e pe mombe'upy imandu'áva pe yvyra porãitére.	
Finalmente, cabe mencionar que la partícula sufija “y” quiere decir “árbol o planta” por eso aparece en la denominación de prácticamente todas las variedades forestales (urunde-y, karanda-y, guapo-y, kurupa-y, jata-y, juasy-y, amba-y), y en zonas acuáticas la “y” sirve para indicar ríos (arroyos o cursos de aguas) con abundancia de determinados peces u otras especies y variedades acuáticas (suruvi-y, pirape-y, jatyta-y, akara-y, javevýi-y).	Ipahápe, tekotevẽ ñamyesakã pe ñe'ẽpehẽtai upeigua “y” he'iseha “yvyra térã ka'avo”, upévare omoirũjepi opavavete nunga yvyra rerakuérape (urunde-y, karanda-y, guapo-y, kurupa-y, jata-y, juasy-y, amba-y), ha he'õháme katu, pe “y” he'ise “ysyry” hetahápe peteĩchagua pira térã ambue mymba oikóva ýpe ha y jere rupi (suruvi-y, pirape-y, jatyta-y, akara-y, javevýi-y).	
Todos estos nombres son muy antiguos, corresponden a la historia de la América precolombina; es decir, de antes de 1492.	Opaite ko'ã téra niko aretereiguaréma; oĩmava'ekuevoi Colón oĝuahẽ mboyve Amérikape; ja'eporãsérõ, ary 1492 mboyve.	
Hecho ocurrido en 1892, verdadero, extraído de una biografía.	Ko mba'e ojehúkuri 1892-pe, añetegua, oñenohẽkuri peteĩ tekohaipyrégui.	
Un señor de unos 70 años viajaba en un transporte teniendo sentado a su lado a un joven universitario que leía su libro de Ciencias.	Peteĩ karai orekóva 70 ary rupi ohohína peteĩ mba'yrúpe ha ijykére oguapy peteĩ mitãrusu mbo'ehaovusupegua temimbo'e omoñe'ẽva iñaranduka Tembikuaaty rehegua.	
El caballero también leía un libro de portada negra.	Karai avei omoñe'ẽ ohóvo peteĩ aranduka ijapehũva.	
Fue cuando el joven percibió que se trataba de la Biblia y que estaba abierta en el Evangelio de Marcos.	Mitãrusu ohechakuaákuri upe aranduka ha'eha Biblia ha ojepe'aha Marcos rembihaípe.	
El muchacho interrumpió la lectura del viejo y le preguntó: -“Señor, ¿usted todavía cree en ese libro lleno de fábulas y cuentos?”.	Mitãrusu ojoko pe tujami moñe'ẽ ha oporandu: -“Karai, ¿ndépiko reguerovia gueterei pe aranduka henyhẽva morangu ha ñemombe'úgui?”.	
-“Sí, mas no es un libro de cuentos, es la Palabra de Dios, o ¿estoy equivocado?”.	-“Aguerovia, hákatu kóvango ndaha'é ñemombe'urei aranduka, kóvango Tupã ñe'ẽ, térãpa ajavy”.	
-“Pero claro que lo está.	-“Héẽ, rejavy.	
Creo que usted señor debería estudiar Historia Universal y verá que la Revolución Francesa, ocurrida hace más de 100 años, mostró la miopía de la religión.	Chénteko ha'e nde remoñe'ẽva'erãha Arapy Rembiasakue ha upépe rehechakuaáta Revolución Francesa, ojehuva'ekue 100 ary rasamíma, ohechaukahague jeroviakatu vyroreiha.	
Solamente personas sin cultura todavía creen que Dios hizo el mundo en 6 días.	Tapicha tavýnte oguerovia gueterei Tupã ojapohague yvóra 6 árape.	
Usted señor debería conocer un poco más lo que los Científicos dicen de todo eso”.	Ndéngo reñeha'ãva'erã reikuaamive mba'épa he'i umi tembikuaatyhára umi mba'ére”.	
-“Y... ¿es eso mismo lo que los científicos dicen sobre la Biblia?”, preguntó el viejo.	-“Ha… ¿umíva umi mba'épiko he'i umi tembikuaatyhára Biblia-pe ojehaívare?”, oporandu tujami.	
-“Como voy a bajar en la próxima estación, no tengo tiempo de explicarle.	-“Aguejýtagui ambue japytatahápe, nda'ijavéima chéve amyesakã haĝua ndéve.	
Déme su tarjeta para mandarle material sobre este tema”, respondió el joven al anciano.	Eme'ẽna chéve ne kuatia'atã'i ikatuhaĝuáicha amoĝuahẽ ndéve heta marandu ko mba'e rehegua”, ombohovái tujamí upe mitãrusúpe.	
El anciano entonces, con mucha paciencia, sacó su tarjeta y se la dio al muchacho.	Upérõ tujami, mbeguekatumi, onohẽ ikuatia'atã'i ha ome'ẽ mitãrusúpe.	
Cuando éste leyó lo que allí decía se sobresaltó y salió cabizbajo.	Kóva omoñe'ẽvo hese he'íva oñemondýi ha ñakãitýpe oho.	
En la tarjeta decía: Profesor Doctor Louis Pasteur, Director General del Instituto de Investigaciones Científicas, Universidad Nacional de Francia.	Kuatia'atã'íre he'i: Mbo'ehára Tembikuaajára Louis Pasteur, Tembikuaareka Renda Motenondehára, Francia Retã Mbo'ehaovusu.	
“Un poco de ciencia nos aparta de Dios.	“Michĩ jave tembikuaaty ñanemomombyry Tupãgui.	
Mucha, nos aproxima”.	Heta jave, ñanemo'aĝui”.	
Esta antigua leyenda intenta explicar la causa del porqué los Tupi viven en el Brasil y los Guarani en el Paraguay.	Ko mombe'upy tujaite oñeha'ẽ ombohovái mba'eicharupípa Tupi oĩ Brasil-pe ha Guarani katu Paraguay retãme.	
Dos hermanos, Guarani y Tupi, llegaron con sus familiares a América.	Mokõi joyke'y, Guarani ha Tupi oĝuahẽkuri ipehẽnguekuéra ndive Amérikape.	
Después de buscar por mucho tiempo a hombres y mujeres como ellos, se dieron cuenta con esta enorme extensión de tierra solamente habían campos, montes y animales salvajes.	Heta oheka rire kuimba'e ha kuña ha'ekueraichagua, ohechakuaa hikuái ko yvy guasuetépe oĩha ñu, ka'aguy ha mymba ñarõ mante.	
Luego de la larga búsqueda y al no encontrar semejantes, fundaron sus pueblos.	Heta oheka rire ha ndojuhúimarõ hapichakuerarã; upémarõ, omoheñói itavarã.	
En esas comunidades vivieron por mucho tiempo en paz y amistad, juntos y solidariamente.	Umi táva rupi oiko heta ára teko marangatu ha mborayhu pa'ũme, oñondivepa, jekupytýpe.	
Viviendo así comenzaron a multiplicarse y a tener sus desavenencias.	Upéicha oikokuévo oñepyrũ hetave ha avei oikovaiñepyrũkuri ojoapytépe.	
Ya no podían vivir en armonía.	Ndaikatuvéima oiko hikuái peteĩ ñe'ẽme.	
Un día pelearon muy violentamente.	Peteĩ ára oñorairõmbaguasúkuri.	
La causa de dicho conflicto fue la pelea que sostuvieron las esposas de dos Caciques por la posesión de un loro que vivía en las proximidades de sus chozas.	Upe mba'e ojehu mokõi kuña omendáva mokõi mburuvicháre, oipotágui imba'erã peteĩ gua'a oikova hogakuéra jerére.	
Entonces los dos Caciques se dieron cuenta que en esa gran disputa podían eliminarse mutuamente y por eso resolvieron separarse desde ese día.	Upémarõ umi mokõi mburuvicha ohechakuaa upe ñorairõ guasúpe ojojukapataha hikuái; upévare oñemomombyry ñepyrũ upe ára guive.	
El mayor, Tupi, quedó en el actual territorio del Brasil, donde ya estaba viviendo; y el menor llamado Guarani, vino con los suyos al sur, al territorio del Paraguay y sus alrededores.	Tyke'ýra, ha'éva Tupi, opyta Brasilpe, oikohapevoi; ha tyvýra, hérava Guarani, oúkuri ipehẽnguekuéra ndive, Ñemby gotyo, Paraguay retã ha ijerére.	
Al pasar la fiesta de la Virgen de Ka'akupe todos ya se aprestan para celebrar la más grande fiesta de la tradición cristiana: la Navidad o Natividad; es decir, la recordación del Nacimiento del Niño Jesús.	Ohasávo Tupãsy Ka'akupe ára opavave oñembosako'íma oguero'ayvu haĝua pe vy'a tuichavéva, cristiano rekópe, ha'éva Arareñói térã Tupãra'y Arareñói gueromandu'a.	
En efecto, en todo el mundo cristiano, el 24 de diciembre es Nochebuena y el 25 de diciembre es Navidad.	Añetehápe, ko yvóra tuichakue javeve, 24 jasypakõi ha'e Pyharemarangatu ha 25 jasypakõi katu Arareñói.	
Tiempo de reflexión, de perdón, de amor.	Mokõive, peteĩme, ha'e py'amongeta, ñyrõ ha mborayhu ára.	
La Navidad representa una nueva oportunidad para renovar la vida, para corregir el camino, para celebrar la vida.	Arareñói niko peteĩ pa'u opavave jaguerekóva ñambopyahu haĝua ñande rekove; ñamyatyrõ haĝua ñande rape ha jaguero'ayvu haĝua teko.	
Es el tiempo para deponer rencores y maldades.	Upe árape tekotevẽ ñamboyke ñeko'õi ha ñaña.	
No existe nada más bonito esa noche que confundirse en un fuerte y emotivo abrazo con los seres queridos y dejar al Niño Jesús que renazca en nuestros corazones y en nuestras vidas.	Ndaipóri mba'e iporãvéva upe pyharépe jahechárõ opavavépe oñoañuãvo mbarete porã ha upe jave jahejávo Tupãra'ýpe heñoijey ñandepype.	
Es costumbre preparar el pesebre para revivir la Navidad de Jesús.	Oikembaretéma ñande jepokuaápe mymbakeha apo, jagueromandu'a haĝua Tupãra'y Arareñói.	
La preparación se hace a partir del 15 de diciembre, otros lo hacen el día 20 y algunos el día de la Nochebuena.	Oĩ ojapóva 15 jasypakõime; ambue katu ojapo ára 20 ha oĩ avei ojepóva upe Pyharemarangatu árape.	
Se cuenta que la tradición nació de la mano de San Francisco de Asís en el siglo XIII después de Cristo, esparciéndose posteriormente a todo el mundo; siendo el objetivo esencial revivir con imágenes el nacimiento de Jesús -hace más de 2.000 años- en un humilde pesebre de Belén, rodeado de María y José; también, de animales (vacas, ovejas, burros, gallo) y de algunos pastores; a quienes -unos días después- se sumaron en la adoración los Tres Reyes Magos, que fueron guiados hasta el lugar por una estrella.	Ko jepokuaa niko omoheñoi'ypýkuri Francisco de Asís Marangatu, sa'ary'aty XIII Kirito rireguápe ha upégui herakuãva'ekue oparupiete; ojegueromandu'a haĝua, ta'ãngamimi rupive, Hesu arareñói -ojapo 2.000 ary- peteĩ mymbakeha mboriahumíme, amoite Belén-me, ha oĩháme ijerére Maria ha Hose; avei, mymbamimi (vaka, ovecha, chavurro ha kupyju) ha ovechañangarekohára; ha umívape, upe rire, omoirũkuri Tupãra'y jehechakuaápe umi Mbohapy Karai Mba'ekuaa, oĝuahẽva'ekue upépe peteĩ mbyja ñesãmbyhy rupive.	
Ya en su inicio, diciembre se llena de los frutos de la tierra: sandías, melones, piñas, uvas; además, del rico choclo; y todo el Paraguay se cubre del agradable y característico olor de la flor de coco.	Oñepyrũvo, jasypakõi henyhẽmavoi opaichagua temitýgui: sandia, merõ, avakachi, úva; upéicha avei, hetéva avatiky; ha Paraguáy tuichakue javeve henyhẽ mbokaja poty ryakuã asyetévagui.	
Hasta hoy la gente del campo sale a buscar las ramas de ka'avove'i, arbusto que abunda en esta época.	Ko'aĝaite peve ñande rapicha okaraygua osẽ oheka ha oikytĩ ka'avove'i rakãmimi, okakuaáva oparupiete.	
Esas ramas son clavadas en el suelo, formando el pesebre, a modo de pequeño altar; y dentro del mismo los miembros de la familia alojan las imágenes de arcilla de Jesus, Santa María, San José, el Ángel Gabriel, la paloma, la estrella, los pastores, los animales: vacas, ovejas, burros, el gallo y por supuesto los infaltables y siempre esperados Tres Reyes Magos.	Ka'avove'i rakãmimi ojegueru ha ojekutujereva'erã, ojejapóvo heseve peteĩ tapỹi'i, ojoguáva upe mymbakeha, Hesu heñoihaguépe; ha ipype oñemohenda vy'apópe umi ta'ãngamimi ojejapóva ñay'ũgui: Hesu, Maria Marangatu, Hose Marangatu, Gabriel Tupãremimbou, pykasu, mbyja, ovachañangarekohára ha umi mymbamimi: vaka, ovecha, chavurro, kupyju; ha upéicha avei, umi ojehecharamovéva ha oñeha'ãrõvéva ha'éva umi Mbohapy Karai Mba'ekuaa.	
Como ofrenda se ubicarán alrededor del pesebre la flor de coco, sandías, melones, piñas, naranjos, bananos, etc.	Temikuave'ẽrõ oñemoĩ avei pe mymbakeha jerére: mbokaja poty, sandia, merõ, avakachi, narã, pakova ha ambuéva.	
Al atardecer una vela se encenderá para recordar a Jesus que es luz y es vida.	Ka'arupytũ jave katu oñemyendyva'erã peteĩ tataindy ojegueromandu'ávo Hesúpe, ha'éva tesape ha tekove.	
El día de la Nochebuena, las familias se reúnen en la casa de los padres.	Pyharemarangatu árape, pehẽnguekuéra ijatypaite ituvakuéra rógape.	
Los que son del interior y que viven lejos de sus padres (dentro del país o fuera de él) retornan a sus hogares para pasar todos juntos la Nochebuena y la Navidad.	Umi okarayguáva ha oikóva ambue ñane retã táva rupi térã oikóva ambue tetãme, ojevypaite hógape ikatuhaĝuáicha ohasa oñondivepa Pyharemarangatu ha Arareñói.	
En el horno se preparan ricos platos como el asado de cerdo, gallina, carne vacuna u oveja.	Tatakuápe oñembojy umi tembi'u hevéva ha ñanemba'etéva, umíva apytépe: kure, ryguasu, vaka ro'o ha ovecha.	
También de ese horno salen humeantes y olorosas sopas paraguayas y chipa guasu.	Upe tatakuágui osẽ avei hyakuã asýva sópa paraguái ha chipa guasu.	
En tanto, en una enorme olla se hierve la mandioca.	Peteĩ japepo guasúpe katu oñembopupu mandi'o.	
Asimismo, se prepara el rico clericó, mezclando toda clase de frutas: manzanos, naranjos, piñas y uvas.	Upéicha avei, ojejapo pe mba'erykue hérava keleriko, oñembojehe'ávo opaichagua yva: manasána, narã, avakachi ha úva.	
Un cántaro lleno de clericó se ubica al costado del pesebre para servir a los visitantes en jarros de arcilla.	Peteĩ kambuchi renyhẽte kelerikógui oñemoĩ pe mymbakeha ykére ojeitykua haĝua -peteĩ kaguápe- opavave oñembojávape ohecha haĝua pe mymbakeha.	
Al atardecer, los niños y más jóvenes ya están todos recién bañados, limpios, bien peinados, luciendo ropas nuevas.	Ka'arupytũvo, mitã ha mitãrusumimi ojahu ha ipotĩ'asýma, oñemoapesýi ha omoĩ ijao pyahu.	
Ellos salen a recorrer el vecindario, a visitar los pesebres.	Ha'ekuéra oho opavave hogaykereguápe, ohechávo pe mymbakeha.	
Siendo recibidos por los dueños de casas, que los hacen pasar hasta donde está el pesebre y allí sentados miran el pesebre.	Upépe ogajarakuéra omomaitei, ombohasa ha omboguapy chupekuéra pe mymbakeha renondépe.	
Los dueños de casas les servirán un pedazo de sopa, el clericó y a la ida los visitantes reciben caramelos.	Ogajarakuéra ogueropojái chupekuéra sópa ha keleriko; ha ohokuetévo hikuái ome'ẽ chupekuéra mba'ehe'ẽmimi.	
Es costumbre repetir una frase ritualística por todos conocida “Que lindo es tu pesebre”.	Upe jave katuete umi ouva'ekue ohecha mymbakeha, he'íva'erã “Iporãitépa nde pesebre”.	
Ya entrada la noche y hasta la medianoche; es decir, hasta la Navidad se escucha la explosión de bombas, bombitas y mbokavicho; además, los niños encienden sus estrellitas.	Pyharévoma ha pyharepyte peve; ja'eporãsérõ Arareñói meve oñehendu ñembokapu: mba'ekapuha guasu, mba'ekapuha'i ha mbokavícho; upéicha avei, mitãmimi omyendy mbyja'ikuéra.	
Luego, cerca de la medianoche o a la medianoche, los miembros de la familia se sientan alrededor de la mesa, cubierta por un mantel blanco de ao po'i, a compartir la cena de Nochebuena y Navidad, escuchando villancicos y canciones de navidad.	Upe rire, pyharepytepotávo térã pyharepytete jave, oñepehẽnguéva oguapypaite mesa jerere, oñembo'apéva ao po'ípe, okarupyharévo; omoĝuahẽvo ijapýpe Pyharemarangatu ha omomaiteívo Arareñói, ohenduhápe opaichagua arareñói mba'epu'i ha purahéi.	
A la medianoche, entre explosiones de petardos, todos se confunden en un fuerte abrazo, y entre besos y lágrimas, se saludan con un FELIZ NAVIDAD.	Pyharepyte oĝuahẽvo, mbokapupara pa'ũme, ñeañuã hatãva rupi, ñehetũ ha tesaýpe, opavave oñomomaitei, he'ívo ojupe VY'APAVẼ TUPÃRA'Y ARAREÑÓIRE.	
Finalmente, frente al pesebre, todos elevan una oración celebrando el Nacimiento del Niño Jesús.	Ipahápe, opavave oñemboja mymbakeha renondépe ha oñembo'e omomorãvo Tupãra'y Arareñói.	
Un hombre murió y se dio cuenta que Dios venía a buscarlo con una maleta en la mano.	Peteĩ kuimba'e omano ha oñandu Ñande Ru ouha ipiári peteĩ mba'eryru ipópe.	
Dios le dijo: “Bien hijo es hora de irnos”.	Ñande Ru he'i chupe: “Néi che ra'y jahamava'erã”.	
El hombre asombrado preguntó: “Ya? Tan pronto?	Kuimba'emi oporandu py'atytýipe: “Áĝamapiko. Pya'etépa.	
Tenía muchos planes...”	Hetaite mba'e niko ajaposevékuri…”	
-“Lo siento pero es el momento de tu partida.”	-“Che avéniko ambyasy jepémo upéicha rehómava'erã.”	
-“Que traes en la maleta?”, preguntó el hombre.	-“Mba'éiko regueru pe mba'eryrúpe”, oporandu kuimba'e.	
Y Dios le respondió: “Tus pertenencias...”	Ha Ñande Ru ombohovái: “Ne rembipurukuéra…”	
-“Mis pertenencias?, Traes mis cosas, mi ropa, mi dinero?”	-“Che rembipurukuéra piko. Reguerúpiko che mba'éva guive, che ao, che viru”	
Dios le respondió: “Eso nunca te perteneció, eran de la tierra.”	Ñande Ru ombohovái: “Umíva niko nanemba'éi, yvy mba'e niko umíva.”	
-“Traes mis recuerdos?”	-“Reguerúpa che remimandu'akuéra.”	
-“Esos nunca te pertenecieron, eran del tiempo.”	-“Umíva niko nanemba'éi, umíva niko ára mba'e.”	
-“Traes mis talentos?”	-“Reguerúpa che rekomba'erepy.”	
-“Esos no te pertenecieron, eran de las circunstancias.”	-“Umíva niko nanemba'éi, umíva niko tembiasa mba'e.”	
-“Traes a mis amigos, a mis familiares?”	-“Reguerúpa che angirũ ha che pehẽnguekuérape.”	
-“Lo siento, ellos nunca te pertenecieron, eran del camino.”	-“Mba'erãpa rombotavýta, ha'ekuéra niko nanemba'éi, ha'ekuéra niko tape mba'e.”	
-“Traes a mi mujer y a mis hijos?”	-“Reguerúpa che rembireko ha che ñemoñarekuérape.”	
-“Ellos nunca te pertenecieron, eran de tu corazón.”	-“Ha'ekuéra niko nanemba'éi, ha'ekuéra niko ne korasõ mba'e.”	
-“Traes mi cuerpo?”	-“Reguerúpa che rete.”	
-“Nunca te perteneció, ese era del polvo.”	-“Araka'eve niko nanemba'éi, upéva niko yvytimbo rehegua.”	
-“Entonces traes mi alma?”	-“Upéicharõpiko regueru che ã.”	
-“No, esa es mía.”	-“Nahániri, upéva chemba'e.”	
Entonces el hombre lleno de miedo, le arrebató a Dios la maleta y al abrirla se dio cuenta que estaba vacía.....	Upémarõ kuimba'emi henyhẽva kyhyjégui, ohekýi Ñande Rúgui pe mba'eryru ha omañávo hyepýpe ojuhu nandiha…	
Con lágrimas en los ojos, el hombre dijo: “Nunca tuve nada?”	Tesay kukúipe kuimba'e osẽ he'i: “Araka'evepiko ndarekoivoíkuri mba'eve.”	
-“Así es, cada uno de los momentos que viviste fueron solo tuyos.	-“Upeichaite, peteĩteĩ ha opaite mba'e rehasava'ekue nde rekovépe, nemba'ékuri.	
La vida es solo un momento... Por eso, mientras estés a tiempo disfrútala en su totalidad.	Tekove niko peteĩ tesapirĩnte… Upévare, ikatu aja, eñeha'ãva'erã nde rekokatu ikatuha peve.	
Que nada de lo que crees que te pertenece te detenga...	Ani mba'eve -nde eréva nemba'eha- ndejoko.	
Vive el ahora.	Ko'aĝa reikova'erã.	
Vive tu vida...	Eikóke ha emoingovéke nde rekove.	
Y no te olvides de SER FELIZ, es lo único que realmente vale la pena.	Ha ani nderesarái nevy'apavẽva'erãha, upéva añoite pe añeteguáva.	
Las cosas materiales y todo lo demás por lo que luchaste, se quedan aquí.	Umi ne rembipuru ha opaite ambue mba'e reñeha'ãva'ekuére opytáta ko'ápe.	
No te llevarás nada de acá.	Mba'evete ndereguerahamo'ãi ko'águi.	
Valora a quienes te valoran y no pierdas el tiempo con alguien que no tiene tiempo para ti.	Emomba'eguasu umi nemomba'eguasúvape ha ani rejesareko umi nanderechakuaáivape.	
Los Guarani suelen decir que nuestro final no está en la tierra, no somos para acá; por eso, la tierra no tiene dueño, los animales no tienen dueño, las plantas no tienen dueño.	Guaranikuéra niko he'íva ñande ndaha'éi ápe ĝuarã, upévare yvy ndaijárai, mymba ndaijárai, ka'avo ndaijárai.	
Nosotros somos simples transeúntes.	Ñande jahasánte ko'a rupi.	
No debemos juntar nada pues nada llevaremos.	Nañambyatýiva'erã mba'eve, ndajaguerahamo'ãigui mba'eve ko'águi.	
Venimos a la tierra para lograr nuestra plenitud.	Jaju ñanderekokatu haĝua.	
Así como vinimos, nos iremos.	Jajuhaguéicha jahajeýta.	
Aquí quedará nuestro cuerpo que se mezclará con la tierra y nuestra alma se desprendará y migrará a la Tierra Sin Mal.	Opytáta ñande rete ha ojehe'ajeýta yvýra ha ñane ã ojehekýita oho haĝua Yvy Mara'ỹme.	
Aprovecha cada segundo que vivas pues solamente eso es lo que llevarás contigo al abandonar la tierra.	Eipurukuaáke opaite aravo'ive nde rekopegua, upevamínte ha'éva upe reguerahátava rohokuévo ko yvy ape árigui.	
Iniciamos un nuevo año y en el ánimo de todos está el deseo que el mismo sea el mejor de todos.	Ñamoñepyrũ peteĩ ary pyahu ha opavavévante jaipota oiko kóvagui pe ary iporãveva opavavetéva apytépe.	
El año nuevo es un desafío y a la vez una grande y nueva oportunidad para intentar vivir mejor y cumplir todos nuestros sueños.	Ary pyahu niko ñanepy'ara'ã ha upekuévo ha'e avei peteĩ pa'ũ kakuaa ha ipyahúva jaipykúi haĝua tekoporãve rape ha ñamoañete haĝua maymave ñande kerayvoty.	
Podríamos empezar este nuevo viaje con la siguiente reflexión de Pablo Neruda.	Ñañepyrũkuaa ko guata pyahu karai guasu Pablo Neruda remiandu rupive.	
No culpes a nadie.	Ani rekaguai ndejehe.	
Nunca te quejes de nadie porque fundamentalmente tú has hecho tu vida.	Ani rejahéi avavére ndentevoi ha'égui upe reje'apóva.	
Acepta la responsabilidad de edificarte a ti mismo.	Reje'apo haĝua tekotevẽ ndevoi reñemoneĩ ndejupe.	
El valor de acusarte en el fracaso para volver a empezar, corrigiéndote.	Rehechakuaávo rejavyhague reñepyrũjey'arã reguata remyatyrõ rire ne rembiapo vai.	
El triunfo del verdadero hombre surge de las cenizas del error.	Ava reko porã niko heñóiva mba'evai tanimbukuégui.	
Nunca te quejes del ambiente o de los que te rodean, hay quienes en tu mismo lugar supieron vencer.	Ani rekaguai nde rekoha térã nde jerére oikóvare, heta oĩ upérupi ne rendaguetépe oñakarapu'ãva'ekue.	
Las circunstancias son buenas o malas según la voluntad o fortaleza de tu corazón.	Tekokatu térã tekomarã heñói ndénte reipotágui ha ne korasõ omoneígui.	
Aprende a convertir toda situación difícil en un arma para luchar.	Opa mba'e vai rehasávagui rejapova'erã peteĩ tembipuru nepytyvõkuaáva ñorairõháme.	
No te quejes de la pobreza, de tu soledad o de tu suerte, enfréntalos con valor y acepta que de una o otra forma son el resultado de tus actos y la prueba que has de ganar.	Ani reñembyasy ne mboriahu, ne'año térã nandepo'áihaguére, embohovakéke umívape ha upekuévo rehechakuaáta umi mba'e ouha ne rembiapokuégui ha umíva rehe reñemotenondeva'erãha.	
No te amargues con tus propios fracasos, ni se los cargues a otros, acéptate ahora o seguirás justificándote como un niño.	Ani ndepy'arõ nendivevoi, ha ani rembohasa ambue akã ári mba'e ndéve ojehúva, ejehechakuaa ko'áĝa ỹramo reñembotavýta ku mitã oñembotavyháicha ijupe.	
Recuerda que cualquier momento es bueno para comenzar y que ninguno es tan terrible para claudicar.	Opaite ára niko iporã reñepyrũjey haĝua ha ndaipori pa'ũ, peteĩmínte jepe, ere haĝua nderehupytymo'ãiha ne rembipota.	
Deja ya de engañarte, eres la causa de ti mismo, de tu necesidad, de tu dolor, de tu fracaso.	Anive reñembotavy ndejupe, nde ha'e opa mba'e ypy, ndepypentevoi heñói umi ne rembipota, ne mba'embyasy, nde py'amirĩ.	
Si, tú has sido el ignorante, el irresponsable, tú únicamente tú, nadie puede haber sido por ti.	Añetehápe, ndentevoi upe rejekuaaporã'ỹva ndejupe, upe hekokatu'ỹva, ndentevoi, avave ndaikatúi ojapo umi mba'e nderérape.	
No olvides que la causa de tu presente es tu pasado, como la causa de tu futuro es tu presente.	Aníke nderesarái, opaite mba'e ojehúva ndéve ko'áĝa heñói nde reko ymavépe; ha upéicha avei, ne renonderã oñemopyenda nde reko ko'aĝaguápe.	
Aprende de los fuertes, de los audaces, imita a los valientes, a los enérgicos, a los vencedores, a quienes vencieron a pesar de todo.	Arandu rekávo tekotevẽ rejesareko umi imbaretévare, umi ikatupyrývare, eha'ã umi ipy'aguasúvape, umi ipyapývape, umi akóinte itenondevévape, umi heko'apysẽva'ekue opaite mba'erasýgui.	
Piensa menos en los problemas y más en tu trabajo y los problemas sin alimento morirán.	Ani rejepy'apyeterei umi ne apañuãire, emombareteve uvei ne rembiapo ha rehechakuaáta mba'éichapa umi apañuãi oguéta ijehegui.	
Aprende a nacer desde el dolor y a ser grande, que es el más grande de los obstáculos.	Akóinte nereñoijeyva'erã opaite mba'erasy rehasava'ekuégui ha emombaretévo jerovia ndejehe remokechẽta taha'eha'éva mba'evaípe.	
Mírate al espejo de ti mismo: comienza a ser sincero contigo mismo reconociéndote por tu valor, por tu voluntad y por tu debilidad para justificarte.	Emaña ndejehe ha embohysýi umi mba'e nemombaretéva: nde rekopu'aka, ne rembipota ha ne py'akangy reikuaa porã haĝua mávapa nde.	
Recuerda que dentro de ti hay una fuerza que todo puede hacerlo, reconociéndote a ti más libre y más fuerte dejarás de ser un títere de las circunstancias, porque tú eres tu destino.	Nemandu'ava'erã ndepype oĩha pu'aka ijojaha'ỹva opaite mba'e apoharã; reikuaaporãvo nde rekosãsoha ha ikatuha ndepu'aka opaite mba'ére, nde ndaha'emo'ãvéima po'a rembipuru nde ha'égui nde rekove renonderã jára.	
Y nadie puede sustituirte en la construcción de tu propio destino.	Ha avave ndaikatúi nemyengovia nde rekove renonderã apópe.	
Levántate y mira por las montañas y respira la luz del amanecer, tú eres parte de la fuerza de la vida.	Epu'ã ha ejesareko yvytyrusúre ha nepytuhẽke arasẽ pýri, nde ha'égui tekove mbarete pytu.	
Ahora despierta, camina, lucha, decídete y triunfarás en la vida.	Upévare, epáy, eguata, eñorairõ ha katuete netenondéta ko arapýpe.	
Nunca pienses en la suerte, por que la suerte es el pretexto de los fracasados.	Ani rejeko po'áre, péva akóinte oĩgui umi ipy'amirĩva rekopýpe.	
Hace más de tres millones de años, los ancestros de los humanos caminaban erguidos pero todavía eran capaces de trepar a los árboles como los monos, indicó un estudio publicado en la revista “Science” de EE.UU.	Haimete mbohapy sua ary rasami, ava ypykue oguata ñembo'yhápe jepérõ oikokuaa yvyra rakãre ka'ikuéraicha, péicha he'i peteĩ tembiapo omyasãiva kuatihaipyre “Science” Estados Unidos-gua. 
Dos omóplatos extremadamente bien preservados de un homínido similar a la famosa Lucy, el primer ancestro bípedo conocido del homo sapiens que cuenta con 3,5 millones de años, muestran que esta especie continuaba también viviendo en los árboles, según la investigación.	Mokõi ati'ykãngue oñeñongatuporãitereíva, ava'i ypykue mba'e, Lucy joguaha, ha'éva ava ypykue oguatáva ipýre, itujavéva, ko'áĝa peve ojekuaáva, orekóva 3,5 sua ary; omyesakã ko tekove oikohague gueterei yvyrakuéra ru'ãre, péicha he'i tembikuaareka.	
Los dos omóplatos fosilizados de una niña australopithecus afarensis, la especie a la que pertenece Lucy, indican por primera vez que estos homínidos estaban bien adaptados morfológicamente para trepar a las ramas.	Umi mokõi ati'ykãngue ha'éva peteĩ mitãkuña'i australopithecus afarensis mba'e, Lucy rehegua, ko'áĝa ae ohechauka porã umi ava'i rete okakuaahaguevoi oiko haĝua yvyráre.	
El esqueleto completo de uno de ellos que vivió hace 3,3 millones de años, bautizado como “Selam”, fue descubierto en el año 2000 en Etiopía.	Peteĩva retekue umíva rehegua oikova'ekue 3,3 sua ary, oñembohérava “Selam”, ojejuhúkuri ary 2000-pe, Etiopía retãme.	
“La cuestión sobre si el australopithecus -cuyo primer espécimen, Lucy, fue descubierto en 1974 en Etiopía- era estrictamente bípedo o continuó evolucionando en los árboles, era objeto de debate desde hace 30 años”, explicó David Green, profesor de paleobiología de la Universidad Midwestern en Illinois, uno de los principales autores de estos trabajos.	“Australopithecus -Lucy ha'éva tenondere umíva apytépe, ojejuhuva'ekue ary 1974-pe, Etiopía-pe- oguatavavoíntepa mokõive ipýre térãpa oiko jave yvyráre ombokatupyryvékuri hete, niko peteĩ myangekói orekómava 30 ary rasami”, he'i David Green, mbo'ehára tekoveymakuaaty rehegua Midwestern Mbo'ehaovusúpe, opytáva Illinois-pe ha ha'éva tembikuaarekahára ojepytasombaretevéva ko tembiapópe.	
“Estos omóplatos fosilizados proporcionan una sólida indicación de que estos individuos continuaban trepando en los árboles en este estadio de la evolución humana”, añadió.	Ko'ã ati'ykãngue itapýpe opytáva ohechauka ko'ã tekove, jepémo oguatáma mokõive ipýre, oikohague gueterei hikuái -ápe ha pépe- yvyrakuéra rakãre”, ombojoapy.	
“Trepaban para escapar de depredadores o por comida”, subrayó.	Ojupi hikuái yvyráre ojehekýi haĝua ambue mymba ñarõgui térã tembi'u piári”, omyesakã.	
“Cuando comparamos el omóplato de la niña australopithecus a los miembros adultos de la misma especie, era evidente que las características de desarrollo se emparentan más a las del mono”, explica.	“Ñambohovake jave pe mitãkuña'i australopithecus ati'ykãngue peteĩva ñande reheguávare, jahechakuaa pe tete jepokuaa ojoguaveha ka'ikuéra rete jepokuaápe”, omyesakã.	
El australopithecus afarensis representa en la evolución una nueva especie de homínidos, muy diferente a la precedente.	Australophitecus Afarensis ha'ehína tekove pyahu avakuéra apytépe, ojoavýva imboyveguágui.	
En varios países, el día 14 de febrero se celebra el DÍA DE LOS ENAMORADOS, también conocido como DÍA DEL AMOR.	Heta tetãme, ára 14 jasykõi jave, ojegueromandu'a OJOHAYHÚVA ÁRA, avei oñembohérava MBORAYHU ÁRA.	
Todos los que vivimos en este mundo amamos a alguien y lo demostramos de varias maneras: con mimos, besos, lágrimas, sonrisas, con un apretón de manos, abrazos, canciones, poesías o regalos.	Tekove ñaimemíva guive ko yvórape niko japorohayhu ha jahechauka upe mba'e guasuete heta hendáicha: kunu'ũ, ñehetũ, tesay, pukavy, popyhy, añuã, purahéi, ñe'ẽpoty térã jopói rupive.	
El amor se siente.	Mborayhu niko ñañandu.	
Cuando él nos envuelve sentimos más intensos y acelarados los latidos del corazón; asimismo, nos sentimos más contentos y más animados.	Ha'e ñande'aho'i jave niko ñaimo'ãvoi ñane korasõ opepe hatãve ha pya'evéva; upéicha avei, ñanderoryve ha ñandepireporãve.	
De hecho no existe algo más bello que la demostración del amor.	Ndaiporichéne mba'e iporãvéva mborayhu jehechaukágui.	
Inicialmente amamos a nuestra madre y a nuestro padre, luego a nuestros amigos y más adelante buscamos, hasta encontrar, a la dueña o dueño de nuestro amor a quien unimos nuestra vida de ser posible hasta la muerte.	Ñepyrũrãme jahayhu ñande sy ha ñande rúpe, upéi ñane angirũmimíme ha tenondeve gotyo jaheka ha jajuhu peteĩ mborayhu jára ha hendive ñambojoaju ñande rekove ikatúramo ñamano meve.	
Igualmente, el 14 de febrero se recuerda el día de San Valentín, quien vivió en Roma, hacia el año 300 después de Cristo.	Upéicha avei 14 jasykõi ojegueromandu'a Valentín Marangatu ára, oikova'ekue Roma-pe, ary 300 rasami rupi, Hesukirito rire.	
El Papa Gelasio I, cabeza de la Iglesia Catolica Romana, fue quien inició en el año 498 la celebración del día de San Valentín que sigue vigente hasta hoy.	Avarepavẽ Gelasio I, Kirito Tupão motenondehára, ndaje upe omoñepyrũva'ekue pe arete Valentín rérape ary 498-pe ha upe guive ojejapójepi pe vy'aguasu hérape.	
Cuentan que Valentín casaba a escondidas a los enamorados de su tiempo debido a la prohibición del casamiento resuelta por el Emperador Claudio II.	Valentín ndaje omomendámi ñemiháme umi ojohayhúvape; Claudio II, Roma myakãhára uperõgua, ndoipotavéikuri oiko ñemenda.	
Valentín fue ejecutado un 14 de febrero que quedó -desde entonces- como el día de los enamorados.	Valentín ojejukákuri peteĩ ára 14 jasykõi, opytáva -upe guive- ojohayhúva árarõ.	
Otros dicen que febrero es el mes del amor ya que en su transcurso las aves se emparejan y procrean.	Oĩ avei he'íva kóva ha'eha mborayhu jasy guyrakuéra oñemoñavégui ko jasýpe.	
El día 23 de febrero del año 1905 nacía en los Estados Unidos, hace poco más de 100 años, la mayor organización internacional de servicio de caracter no gubernamental, no político y no religioso: el ROTARY CLUB.	Ára 23 jasykõi ary 1905-pe heñóikuri Estados Unidos retãme, ojapóma 100 ary rasami, pe aty jekupytyguigua tuichavéva ko yvy ape ári, noĩriva tetã poguýpe, noporomboykéiva sa'y térã jeroviakatúre, ha'éva ROTARY CLUB.	
Su nacimiento se debió a la iniciativa de un joven y visionario abogado de Wisconsin llamado Paul Percy Harris, quien junto a tres amigos decide constituir un 23 de febrero de 1905, en el convulsionado clima de la ciudad de Chicago de entonces, un club distinto a todos los existentes.	Ko atyha guasuete omoheñoiva'ekue peteĩ mitãrusu tekomo'ãhára hesapysóva, Wisconsin-ygua, hérava Paul Percy Harris; ha'e ha mbohapy iñangirũ omoañetékuri peteĩ ára 23 jasykõi ary 1905-pe, táva Chicago-pe, peteĩ atyha tuicha ojoavýva umi ambuégui.	
No se trataba de un club deportivo, ni de un club social, ni siquiera de una entidad de beneficencia, constituyeron el primer CLUB de SERVICIO del mundo.	Ko ha'ekuéra omoheñóiva niko ndaha'éi tetemongu'erã atyha añónte, ndaha'ei avano'õrã atyha añónte, ndaha'éi ñepytyvõrã atyha añónte, kóva niko ha'ehína atyha peteĩha jekupytyguigua ko yvórape.	
Formarían parte del mismo, profesionales y hombres de negocios destacados por su honorabilidad, su vocación de servicio y su liderazgo en sus respectivas actividades.	Upépe ijákuri iñepyrũhá guive mba'apohára katupyry ha kuimba'e omba'apóva opaichagua mba'erepy ñemúme, hekopotĩva, ohechakuaáva hapicha remikotevẽ ha akóinte itenondevéva hekohápe.	
Al poco tiempo, ese club constituido en Chicago comenzó a expandir sus actividades con la creación de entidades similares en todo Estados Unidos y en 1911 traspone por primera vez sus fronteras y se instala el primer club rotario en Winnipeg, Canadá.	Uperiremínte, upe atyha oñepyrũva Chicago-pe okakuaave ha upéicha rupi oñemoheñói heta atyha heseguaite ambue táva Estados Unidos-guápe ha ary 1911-pe oñemoheñói peteĩ atyha Rotary rehegua ambue tetãme; Táva Winnipeg, Canadá retãme.	
Siguieron luego clubes rotarios en Inglaterra, Irlanda, y Escocia.	Upéi Rotary okakuaave ha oñemyasãi atyha hesegua Inglaterra, Irlanda ha Escocia-pe.	
El rápido crecimiento del movimiento rotario en el mundo excedió la imaginación de su propio creador.	Pya'etereíniko okakuaa Rotary ñemongu'e ko yvórape ha ijapoharépe jepe ohesarea.	
Aparecieron clubes rotarios por todas partes y fue así, que en su rápida expansión por el mundo, en el año 1918 Rotary llega al Río de la Plata fundándose el primer club rotario de Sudamérica, el Rotary Club de Montevideo.	Oparupirei oñemopu'ã Rotary atyha ha peichahápe herakuã mbarete ko yvorapýpe ha ary 1918-pe Rotary oĝuahẽ Río de la Plata-pe ha upevakuére oñemoheñói Rotary Atyha peteĩha Sudamérica-pe, ha'éva Rotary Atyha Montevideo-gua.	
Le siguieron luego Buenos Aires (1920), Río de Janeiro (1923) y Santiago de Chile (1925).	Upéi, Buenos Aires (1920), Río de Janeiro (1923), ha Santiago de Chile (1925).	
Un 28 de noviembre del año 1927 un grupo de veinticinco destacados líderes de nuestra comunidad funda el Rotary Club de Asunción, primer club rotario del Paraguay.	Ára 28 jasypateĩ ary 1927-pe peteĩ aty oĩháme tekove joheipyre tava guasu Paraguaygua, omoheñóikuri Rotary Atyha Paraguaýgua, ha'éva Rotary Atyha peteĩha Paraguay retãme.	
Entre sus fundadores se encontraban el Dr. Zoilo Díaz Escobar, su primer presidente, Quinto Censi, Manfredo Russo, Teodoro Malbrane, Rogelio Livieres, Eliseo Da Rosa, Manuel Ferreira, Hipólito Sánchez, José Rodríguez Alcalá, Tomas Osuna, Máximo Croskey, Víctor Abente Haedo y otros más.	Umi imopu'ãhare apytépe jajuhukuaa karai Zoilo Díaz Escobar, ha'eva'ekue imotenondehára peteĩha, Quinto Censi, Manfredo Russo, Teodoro Malbrane, Rogelio Livieres, Eliseo Da Rosa, Manuel Ferreira, Hipólito Sánchez, José Rodríguez Alcalá, Tomás Osuna, Máximo Croskey, Víctor Abente Haedo ha ambue.	
A la fundación del RC de Asunción le siguieron luego Villarrica (1929), Concepción (1939), Encarnación (1940), y otros que componen hoy los veintiun clubes rotarios del Paraguay.	Rotary Atyha Táva Paraguay rire oñemopu'ãkuri Villarrica (1929), Concepción (1939), Encarnación (1940), ha ambuéva; ko'aĝaite jaguereko 21 Rotary Atyha Paraguay retãme.	
Rotary es una organización de líderes de negocios y profesionales unidos mundialmente con el propósito de prestar servicio humanitario, alentar elevadas normas de ética en los negocios y profesiones y contribuir al desarrollo de la buena voluntad y la paz en el mundo.	Rotary niko peteĩ atyha ono'õ háme tekove poravopyre omba'apóva mba'erepy ñemúme, mba'apohára katupyry ko yvoragua, ojoajupáva hikuái omoañete haĝua opaichagua jekupytyrã, omyasãi haĝua tekopotĩ mba'erepy ñemúme ha ambue tembiapópe ha oipytyvõ haĝua tapicha jehechakuaápe ha py'aguapy ñemombaretépe, ko yvy ape ári.	
Rotary congrega a hombres y mujeres de todas las razas, credos religiosos e ideas políticas, en el marco de un ambiente amistoso, democrático e imparcial.	Rotary-pe ijaty kuimba'e ha kuña ipire morotĩ, sa'yju térã hũva, ijeroviakatujoavýva ha isa'y opaichaguáva, ojohayhu, ojohecharamo ha omba'apóva hikuái tekoayhu, tekojoja ha tekopeteĩme.	
Los lazos de compañerismo y amistad constituyen la plataforma desde donde se genera el servicio a los demás, a través de actividades que los rotarios cumplen en el terreno personal, profesional y de servicio a la comunidad.	Pe irũ reko ha tekoayhu heñoiva ijapytepekuéra ha'e pe omombaretéva chupekuéra oipytyvõ haĝua ambue oikotevẽvape opaichagua tembiapo rupive, ha'ekuéra ojapóva peteĩteĩ, mba'apoháraicha ha ohechakuaávo hekohápe.	
Desde sus albores Rotary se ha destacado por su afán de lograr el entendimiento y la buena voluntad entre los pueblos de la tierra, fomentando el diálogo y creando las condiciones para la resolución de los conflictos.	Iñepyrũha guive Rotary oñeha'ãkuri ohupyty pe jeiko peteĩ ñe'ẽme ha py'amarangatúpe opaite tetã rupi ha upevarã omombarete pe ñomongeta ha oheka mba'éichapa ikatu oñembogue opaichagua ñeko'õi.	
“DAR DE SÍ ANTES DE PENSAR EN SÍ”, ha sido el lema que ha guiado a los rotarios de todo el mundo durante toda su historia.	“EME'Ẽ NDEJEHEGUI EJEPY'APY MBOYVE NDEJEHE”, ha'ehína ñe'ẽporavopyre oisãmbyhýva Rotariokuérape ymaite guive ko'aĝaite peve.	
Rotary reune hoy a más de 1.200.000 hombres y mujeres (ingresadas a la organización en 1986), que trabajan en 166 países con el objetivo de estimular y fomentar el ideal de servicio como base de toda empresa digna.	Rotary-pe ijaty 1.200.000 rasami kuimba'e ha kuña (ijañepyrũva Rotary atyhápe ary 1986 guive), omba'apóva 166 tetãme oñeha'ãva hikuái omombarete jekupyty reko taha'eha'éva mba'erepyñemurã hekopotĩvape.	
Pasaron por sus filas destacadas personalidades del mundo entre los que se pueden citar a: Sir Winston Churchill, Michel Debré, Walt Disney, Thomas Alba Edison, John F. Kennedy, Thomas Mann, el Príncipe Reiniero de Mónaco, Franklin D. Roosvelt, Albert Schweitzer, Margaret Tatcher, Neil Amstrong, Fernando Belaunde Terry, Franz Lehard y muchos más.	Rotary Atyha rupive niko ohasajepe heteitereí tapicha iñarandu ha ikatupyrýva ha hekove opytáva mandu'arã, péicha: Karai Winston Churchill, Michel Debré, Walt Disney, Thomas Alba Edison, John F. Kennedy, Thomas Mann, el Príncipe Reiniero de Mónaco, Franklin D. Roosvelt, Albert Schweitzer, Margaret Tatcher, Neil Amstrong, Fernando Belaunde Terry, Franz Lehard ha hetave.	
El libro “Un Siglo de Servicio” -publicado con motivo del Centenario de Rotary en el año 2005- distingue entre cien rotarios destacados del mundo a dos rotarios paraguayos: el Dr. Eusebio Ayala y el Dr. Raúl Sapena Pastor.	Aranduka “Un Siglo de Servicio”-pe -oñonohẽva'ekue, ary 2005-pe, oñemomorãrõguare Rotary sa ary- oñemyasãi 100 Rotario poravopyre ko yvy ape arigua rekovekue ha umíva apytépe jajuhukua mokõi rotario ñane retãyguáva, ha'éva: Eusebio Ayala ha Raúl Sapena Pastor.	
Este hecho llena de orgullo a los rotarios paraguayos.	Ko mba'e ñanembovy'ava'erã opavavépe.	
Su nombre completo es Víctor Marie Hugo, nació el día 26 de febrero del año 1802, en Besanzón, Francia.	Hera tee niko Víctor Marie Hugo, heñóikuri ára 26 jasykõi ary 1802-pe, Besanzón, Francia retãme.	
Su padre fue Joseph Leopold Sigisbert Hugo y su madre Sophie Trebuchet.	Itúva herava'ekue Joseph Leopold Sigisbert Hugo ha isýkatu Sophie Trebuchet.	
Víctor pasó tu infancia en Paris y también en Madrid y Nápoles.	Imitãme Víctor oikókuri París-pe ha upéicha avei Madrid ha Napoles-pe.	
Luego, su madre se separó de su padre y se relacionó con Victor Lahorie, su nuevo amor.	Upéi, isy oheja itúvape ha oikókuri Víctor Lahorie ndive, imborayhujára pyahu.	
Muy joven, hacia el año 1815, Víctor Hugo empezó a escribir sus primeros versos (Cuaderno de versos francés).	Imitãrusúpe, ary 1815 rupi, Víctor Hugo ohaiñepyrũkuri iñe'ẽpoty ypykue (Francés ñe'ẽpoty ryru).	
Era autodidacta, su madre y hermanos se encargaban de revisar sus obras.	Oñehekombo'e ijehegui, isy ha ijoyke'ykuéra oha'ã hikuái umi hembiapokue.	
Es considerado como uno de los escritores más importantes en Lengua Francesa.	Oje'e hese oĩha umi haihára ikatupyryvéva apytépe francés ñe'ẽme.	
Los escritos de Víctor Hugo abarcaron todos los géneros hasta los discursos políticos.	Víctor Hugo rembiapokue apytépe jajuhukuaa opaichagua haipyre, polítikaguigua ñe'ẽsyry jepe.	
Poeta, dramaturgo pero sobre todo hombre comprometido con la realidad social de su tiempo.	Ñe'ẽpapára, ñoha'ãngahaihára ohechakuaa ha oñandupypukúva hetãygua remikotevẽ.	
Sus obras renovaron la literatura francesa.	Umi hembiapo ombopyahu Francia ñe'ẽporãhaipyre.	
La defensa de sus ideas motivaron su exilio por casi veinte años (1852 - 1870).	Oikohague rupi oipysyrómbaretékuri hemiandu ha upe mba'ére oñemosẽva'ekue hetãgui haimete mokõipa ary (1852 – 1870).	
Algunas de sus obras más importantes son “Odas y Baladas (1826)”, “Nuestra Señora de París (1831)”, “Las hojas de otoño (1832)”, “Los castigos (1853)”, “Las contemplaciones (1856)”, “La leyenda de los siglos (1859 y 1877)” y “Los miserables (1862)”.	Umi hembiapokue ojekuaavéva apytépe oĩ “Odas y Baladas (1826)”, “Nuestra Señora de París (1831)”, “Las hojas de otoño (1832)”, “Los castigos (1853)”, “Las contemplaciones (1856)”, “La leyenda de los siglos (1859 ha 1877)” ha “Los miserables (1862)”.	
Víctor Hugo falleció en la Ciudad de París, el día 22 de mayo del año 1885.	Víctor Hugo omanókuri Táva París-pe, ára 22 jasypo ary 1885-pe.	
Fue sepultado en el Panteón de Paris, el día 1 de junio del año 1885 con el acompañamiento de dos millones de personas que le rindieron un gran homenaje.	Oñeñotỹkuri Panteón de París-pe, ára 1 jasypoteĩ ary 1885-pe ha upérõ omoirũpahákuri chupe mokõi sua tapicha ohechakuaa ha omomba'eguasúva hekove.	
El hombre es la más elevada de las criaturas, La mujer el más sublime de los ideales.	Kuimba'e niko Tupã remimoĩngue tuichavéva, kuña katu temimo'ã imarangatuvéva.	
Dios hizo para el hombre un trono; para la mujer, un altar, el trono exalta, el altar santifica.	Tupã niko ojapókuri kuimba'épe peteĩ apykaruvicha; ha kuñáme katu peteĩ tendakatu, apykaruvicha ombotuicha, tendakatu omomarangatu.	
El hombre es el cerebro; la mujer, el corazón, el cerebro produce Luz; el corazón, amor; la Luz fecunda; el amor, resucita.	Kuimba'e niko apytu'ũ, kuña katu ñe'ã, apytu'ũme heñói tesape, ñe'ãme, mborayhu; tesape omoñemoña; mborayhu, oporomoingovejey.	
El hombre es el genio; la mujer, el ángel, el genio inconmensurable; el ángel, indefinible.	Kuimba'e niko tekovepaje; kuña katu tupãremimbou, tekovepaje ijapyra'ỹ; tupãremimbou mba'ekuaaporã'ỹ.	
La inspiración del hombre es la suprema gloria; la inspiración de la mujer, la virtud extrema; la gloria traduce grandeza, la virtud traduce divinidad.	Kuimba'e py'ara'ã niko verapy guasu; kuña py'ara'ã katu, tekokatu paha; verapy oñanduka py'aguasu, tekokatu oñanduka Tupã pytu.	
El hombre tiene la supremacía; la mujer, la preferencia, la supremacía representa la fuerza, la preferencia representa el derecho.	Kuimba'e niko oguereko pokatu; kuña katu oñembojeroviave, pokatu he'ise pu'aka, ñembojeroviave he'ise teko'ajete.	
El hombre es fuerte por la razón, la mujer es invencible por las lágrimas, la razón convence, las lágrimas conmueven.	Kuimba'e niko imbarete iñakãngeta rupive, kuña katu imbareteve hesay rupi, akãngeta ome'ẽ jerovia, tesay opoko ñane korasõ sãre.	
El hombre es capaz de todos los heroísmos; la mujer, de todos los martirios, el heroísmo ennoblece, el martirio sublima.	Kuimba'e niko ipy'aguasueterei; kuña katu ohasakuaa opaite jejahéire, py'aguasu ñanemongakuaa, jejahéi ñanemoambuekatu.	
El hombre es el código, la mujer el evangelio, el código corrige, el evangelio perfecciona.	Kuimba'e niko tekovoña, kuña katu ñe'ẽngatu; tekovoña omyatyrõ, ñe'ẽngatu ohupytyka aguyje.	
El hombre es un templo; la mujer, un sagrario; ante el templo nos descubrimos, ante el sagrario, nos arrodillamos.	Kuimba'e niko opy; kuña katu, tupãrenda; opýpe jajechauka, Tupã renondépe, ñañesũ.	
El hombre piensa, la mujer sueña, pensar es tener cerebro, soñar es tener en la frente una aureola.	Kuimba'e niko oñepy'amongeta, kuña katu ikerayvoty, py'amongeta he'ise jarekoha akãrupa, kerayvoty he'ise jarekoha temirendy ñane akã jerére.	
El hombre es un océano, la mujer, un lago; el mar tiene la perla que embelesa, el lago tiene la poesía que deslumbra.	Kuimba'e niko peteĩ para, kuña katu yrupa; para oguereko itaveratĩ ñanembojurujáiva, yrupa oguereko ñe'ẽpoty ñanemboresahóva.	
El hombre es un águila que vuela, la mujer, el ruiseñor que canta, volar es dominar el espacio, cantar es conquistar el alma.	Kuimba'e niko peteĩ taguato ovevéva, kuña katu masakaragua'i opurahéiva, veve rupive ñañemomba'e arapýre, purahéi rupive ñañemomba'e angamimíre.	
El hombre posee un faro, la conciencia; la mujer tiene la estrella, la esperanza, el faro guía, la esperanza salva.	Kuimba'e niko oguereko tesapeha, ha'éva tekopytee; kuña katu oguereko mbyja, ha'éva temira'ãrõ; tesapeha oporosãmbyhy, temira'ãrõ oporopysyrõ.	
En fín, el hombre está colocado donde termina la tierra, la mujer, donde comienza el cielo.	Ipahápe, kuimba'e niko oñembo'y yvóra opahápe, kuña katu, yvága oñepyrũháme.	
En medio de la calma de aquella noche de marzo, el Mariscal revistaba su ejército.	Upe jasyapy pyhare py'aguapy aja, Mburuvichapavẽ ojesareko iguarinikuérare.	
Como una vaga pincelada blanca se perfilaban las líneas de los cuerpos, prolongándose en la penumbra triste y suave, llena de rumores, en los cuales parecía desleírse toda la melancolía de las almas y de las cosas.	Ku ta'ãnga hesakãporã'ỹvaicha ojehecha hetemimi, ojehe'áva pytũmby heko vy'a'ỹva ha ikangývare, ka'aguy ryapu pa'ũme, omanombeguekatuhápe ohóvo tekove ha opa mba'e.	
–¡Soldados del 14!	-¡Guarini 14-ygua!	
– dijo el Mariscal– ¡Cuatro pasos al frente!	– he'i Mburuvichapavẽ- ¡Irundy guata tenonde gotyo!	
Y avanzaron quince hombres, semidesnudos, con el fusil terciado, la frente altiva.	Ha itenonde papo kuimba'e, haime ijao'ỹva, imboka ijyva ári, oñakãrupíva.	
El guerrero los contempló un momento, y luego ordenó: –¡Soldados del 43, a revistarse!	Karai ñorairõhára ojesareko hesekuéra sapy'ami, ha upéi ñe'ẽ pyrusúpe he'i: -¡Guarini 43-ygua, peñembosako'i!	
Cuatro soldados se destacaron de la línea.	Irundy guarini ojehechauka ichupe.	
No quedaban más.	Ndaiporivéima ambue.	
Los cuatrocientos que faltaban al regimiento dormían el buen sueño de la calma infinita en el fondo de los esteros, bajo las ruinas de los pueblos, entre los fosos de las trincheras.	Umi irundysa upe atyrusuguigua ndaiporivéima osapymijoáma hikuái umi karugua kirirĩ apyra'ỹva ruguáre, táva ho'apáva guy rupi, yvykua guarini ojo'ova'ekue pa'ũ rupi.	
Aquellos cuatro hombres se perfilaban entre la noche, firmes, solemnes, rígidos.	Umi irundy kuimba'e iñapysẽ, pyhare aho'ípe, ñembo'yhápe, tovasýpe, jepytasópe.	
–¡Soldados del 46!– continuó el Mariscal.	-¡Guarani 46-ygua!- ombojoapy Mburuvichapavẽ.	
Y avanzó una sola sombra.	Ha peteĩ ta'ãnga iñipytũvante oñemotenonde.	
Algo de inmenso flotaba sobre ella.	Peteĩ mba'e kakuaa oñemyatymói hi'ári.	
Ese hombre llevaba la bandera.	Upe kuimba'e oguereko ñane retã poyvi.	
–¡Soldados del 40, a la orden de revista!– mandó aquel amo de pueblos.	-¡Guarini 40-ygua, peẽháma!- osapukái upe karai ha'éva heta tava ruvicha.	
Ha pyharéntema ombohovái chupe ka'aguy jahe'o asy reheve… Ante su deshilachada tienda de campaña, el Mariscal contemplaba los restos de su ejército.	Pe hogasapy'agua ikuapáva renonde guive, Mburuvichapavẽ ojesareko iguarini atyrusupavẽ rembyremíre.	
Sus ayudantes, silenciosos, le rodeaban, sin atreverse a aproximársele.	Ipytyvõhára, kirirĩháme, oñemo'aĝui, oja'ỹre hese.	
A la distancia, allá en el seno de las frondas vecinas, un pájaro nocturno desgranaba dulcemente su rosario de arpegios.	Mombyry'imi guive, yvyrakuéra pa'ũme, namombyrýiva upégui, peteĩ guyra pyharegua ohenduka ipurahéi ryapu he'ẽ asýva.	
Aquel hombre se contemplaba en ese instante, de pie ante la Historia, en la noche precursora de lo inevitable, entre el claroscuro que anunciaba el alba, el día próximo que iba a traer, con su luz, con la sonrisa de los cielos y las alegrías intensas de la vida, la caricia desoladora de la muerte, la desesperación de la última derrota, el vértigo sin límites de la postrer caída.	Upe kuimba'e oma'ẽ ijehe upe jave, ñembo'yhápe, Tembiasakue renondépe, upe pyharépe, oguerúva hendive mba'e ojejokokuaa'ỹva, tesakã para para aja omombe'úva ko'ẽti oñembojaha mbeguekatúpe, ohenonde'ávo ára pyahu oguerúva, hesakã rupive, yvága pukavýpe ha pytuhẽ vy'a reheve; mano ravi'u rasyete, py'aropu ñehundi paha rehegua ha akãnga'u ijapyra'ỹva je'a ivaivéva oiko jave.	
Incendiaban el alma del guerrero todas sus bravuras, sus odios, sus desesperanzas.	Mburuvichapavẽ ángape ohapy umi ipy'aguasukue, hemiroyrõ ha hemira'ãrõ'ỹ.	
Por su cerebro pasaba la visión de los esfuerzos que efectuara, de aquel avance fracasado, de aquella resistencia desesperada a través de las llanuras, las montañas y las selvas.	Iñakã rupi ohasa opaite ñeha'ã ojapova'ekue, upe ñemotenonde hekomarãva'ekue, upe jepytaso guasuete ojapova'ekue ñu, yvyty ha ka'aguýre.	
No le quedaban en aquella hora ni hombres, ni fusiles, ni cañones.	Upe aravópe nahembyvéima chupe guarini, mboka ha mbokapuharusu.	
Sus esqueletos de regimientos estaban sin caballos, sin carabinas, y sus soldados dormitaban al pie de las lanzas clavadas en el suelo, muchas de las cuales no tenían hierros ni banderolas, porque aquellos quedaron clavados en el pecho del contrario y éstas se desflecaron con los vientos de cinco años y las pudrieron las lluvias.	Umi ijatyrusu niko kanguekuereíntema ha ndaikavajúi, naimbokapukúi ha umi iguarinikuéra okeparei oñembo'yhápe umi yvyrakua ykére ojekutúva yvýre, heta umíva apytépe ndoguerekovéimava kuarepotĩhũ ijapýrare ha ndoguerekovéimava ñane retã poyvi, umíva opytágui umi tajasu ñande'aho'íva pyti'áre ha yvytu po arygua ombochalaipáva ha ama ombotujupáva.	
De sus conciudadanos no quedaba sino un montón informe, un harapo de pueblo, durmiendo el sueño de su desgracia, allí, entre los destruidos convoyes, bajo el frío relente del rocío.	Hetãyguágui hembýva niko peteĩ aty hete jekuaa'ỹva, peteĩ táva imeĝuambaitéva, okéva teko'asy pohéipe, upépe, mba'yrumýi oñembyaipáva pa'ũme, ysapy ro'ysã asyete guýpe.	
Y sobre los cuerpos tendidos en la hierba fina y suave, sentíase pasar el tenue viento nocturnal como una leve caricia.	Ha tetekuéra opytu'úva ñana karape ha hu'ũva ári oñeñandu ohasárõ yvytu peju, pyharegua, vaicha oporohavi'úva ohasávo.	
–Tuyutí, Estero Bellaco, Curupayty…– exclamaba el guerrero.	–Tujutĩ, Estero Bellaco, Kurupa'yty…- imandu'a karai ñorairõhára.	
Era la visión del pasado, del ayer inmediato, de la defensa toda aún subsistente, sin que hubieran bastado para anular la soberbia expresión de su fiereza, ni los contrastes continuos, ni las fatalidades todas, cayendo sobre sus hombros con el desplome colosal de una montaña.	Upéicha ohecha ha'e umi mba'e ohasava'ekue, kuehe ha kuehevégui hi'aĝuivéva, pysyrõ pytu ogue'ỹvaguigua, ndaikatúi ombogue hovágui pe heko pochy guasuete, pe jehasa porã ha jehasa vai ojopyruva'ekue ha upéicha avei opaite po'a'ỹ, ho'áva hikuái ijati'y ári ku yvytyrusu pohyikue ojeityramoguáicha hi'ári.	
¡Y aquel señor de naciones, a quien concluían de hostigar sus mismos hermanos en la raza, dentro del cerco de hierro en que le envolvían; aquel amo de pueblos, ante cuyo camino se prosternaban las multitudes, como ante el paso de un dios; aquel guerrero cuya espada se aprestaba a describir bajo los cielos la elíptica sangrienta, entre cuyos términos iba a rimarse el último canto de la epopeya, se sintió inmenso porque se sintió la Patria!	Ha pe tetãita ruvicha, ipehẽnguevoi ojaheipaháva hese, omongora jetu'úva hikuái chupe; pe tavaita rendota hapépe oguerekóva hetaiterei hetãygua oñesũva henondépe ohayhúgui chupe, ku Tupã ohasaramoguáicha henonde rupi; pe ñorãirohára ikysepukúpe, tuguýpe, yvagapýpe ohaítava peteĩ mba'e rechapyrã; oñemboguapýtava ipy'aguasúva purahéipe, iñe'ẽpujojáva; añetehápe, upe jave, ha'e oñeñandu tuvichárõ oñandúgui ipype oñemopeteĩha hetã.	
Y la visión del éxodo de su pueblo también cruzó por su mente.	Ha hetãygua guata pukuete ohasa avei iñakãre.	
Por caminos tristes y polvorientos veía marchar, como en los pasados días, aquella larga columna de desolación y de miseria, moviéndose lentamente bajo la caricia de fuego de los soles estivales, marchando en pos de la desesperación, de la derrota y de la muerte.	Tape henyhẽva vy'a'ỹ ha yvytĩmbógui, oguatahague rupi, ára upe mboyveguápe, pe tysýi pukuete hova pore'ỹva ha ijehasa'asyetéva, oku'éva mbegue kane'õ kuarahy aku pytu guýpe, guata ohóva py'aropu, po'a'ỹ ha mano rapére.	
Era un largo y doliente desfile de siluetas blancas; blancuras de guiñapos sobre palideces de carnes corroídas por el hambre; blancuras de muerte sobre rostros en los cuales agonizaban las más dulces y rojas rosas de la juventud; albas livideces impresas en frentes impúberes por los más hondos sufrimientos; blancuras de niños muertos sobre el pecho exhausto y flácido, que se negaba a derramar una gota de la generosa leche de la madre; nieves tempranas sobre cabezas que ayer mismo ostentaban esa aureola primaveral formada sobre las sienes por la comba del rizo negro o la voluta del bucle rubio.	Peva niko va'ekue peteĩ guata puku ha hekorasýva hetavehápe tekove ra'ãnga morotĩmimi, ku morotĩ ao sorokuemiguigua ombo'aóva to'o ijaku'ipáva vare'águi, ku morotí manoguigua ojehecháva maymáva rováre ojukambeguekatúva mitãrusu reko re'ẽ asýva ha orekóva yvoty pytã pyahu pytu; mitãrusu rova morotĩ ha'éva jehasa asy rapykuere; ku morotĩ mitãmimi omanova'ekue itúva jyva ári sa'y, hete kane'õ kangýva, noñohẽséiva -michĩmínte jepe- isy marangatu kambykuemi; oñemoakã'apatĩva ha ndahi'aréi peve oguerekóva akãremirendy opiro'ýva ojehe'áva akãrague hũ ijapesỹiva rehe térã akãrague sa'yju iñapopẽ'asýva rehe.	
Hombres veía, tambaleantes sobre el camino, como borrachos por el hambre.	Ohecha kuimba'eita, ho'a ha opu'ãva upe tapére, vaicha ku oka'úva hikuái vare'águi.	
Tenían grandes ojos dilatados mirando hacia los cielos, ojos sonámbulos, percibidores al acaso de quién sabe qué visiones de paz, de hondo descanso más allá del horizonte y aún más allá de la existencia misma.	Hesapo guasu hikuái ha ojesareko yvágare, hesakuéra ojogua umi ikeraguatáva resápe, ohechamombyrýva oimépoku mba'eichagua py'aguapýpa, oñandúva pytu'u ipypukúva ha ojepysóva ñande resa ohechaha peve ha amo gotyove ha ohecháva tekove apyra'ỹgui amo gotyove.	
Miraba caer ancianas con la frente sobre el polvo, entregándose a la eternidad sin un solo gesto, sin un solo estremecimiento; mientras que pequeños agonizantes llenaban los aires con sus vagidos desesperados, última protesta de la vida contra la infecundidad del destino y la esterilidad nauseabunda de la tumba.	Ohecha mba'éichapa ĝuaiĝuimimi ho'a ha ombota isyva yvytĩmbóre, oñeme'ẽvo tekotapiaitépe he'i'ỹre mba'eve, osysyi'ỹre; mitãmimi omyenyhẽ aja upe tenda tasẽsorógui, ha'éva ñembyasy paha peichagua teko ñemoña'ỹvére ha tyvyty tujukue ryakuã potĩpyrére.	
Entre compactos grupos de mujeres, veía llegar a los heridos, a los moribundos, a aquellos a quienes la suprema insondable roía con su único e implacable diente.	Kuñaita oguatáva ojo'aripa apytépe ohecha oĝuahẽ jave umi ojejapiva'ekue, umi omanombotáva ha umi tapicha chupekuéra oikarãiva apyra'ỹ jarýi hãi peteĩme ha hapykuere rasyetévape.	
Algunos, tirados sobre carros desvencijados, clamoreaban sin término y sin consuelo; otros, con sus carnes carcomidas por el abandono, exhibían al aire libre las más asquerosas muecas de la infelicidad humana; varios, agitaban lentamente sus manos, cual si persiguieran la forma de una visión desvanecida entre sus dedos.	Oĩ, karréta kelembumi guive, ohendukáva ipy'arasy tyre'ỹmi; ambue katu, ohechaukáva hete rembyremi ha'éva avei pore'ỹ rembi'u ha oñondivepa ohechauka hikuái, ko yvága guýpe, vy'a'ỹ paha ha'ãnga tyaíva; heta oĩ ijapytepekuéra mbeguekatumi ohupíva ipo ñaimo'ã ku ojapyhyséva ikuãmimíme upe kepegua porãite oguéva ohóvo hesa renondégui.	
Y aquello era el crimen de que se le acusaba, el gran delito de caer con todo su pueblo, de sumirlo en su fosa, de arrastrarlo en su caída de coloso herido y hostigado a la profundidad del abismo en que él mismo se tumbaba, en el vértigo de esa parábola inmensa, cuyo término fatal tenía que ser la trágica hediondez de un sudario.	Ha upéva niko kuri pe mba'e vaiete ijati'y ári omboguapýva umi ohayhu'ỹva chupe, ñemotĩ guasu ha'e ohasáva ho'ahaguére hetãygua ndive, ho'águi yvykua pypukúvape, ombotyryhaguére umi hapichápe hendive ha ha'e, ku tuichaitéva, ho'áre ha ha'evoi ojeitýre, hete meĝuáre, yvykua ndepypukuetévape, ojepoihápe ñe'ẽngue ñemi akãnga'úpe, yvykua opáva manóme ha orekóva omanóva ao ryakuãngue pyti'u.	
Entonces, en esos ojos que no habían llorado jamás, profundos ojos pardos que contemplaron impasibles el ataque, el incendio y la derrota, brilló una lágrima, como un último esplendor de sol languideciente sobre el fondo cobrizo de un ocaso.	Upérõ, umi hesa araka'eve ndahesayiva'ekue, tesa sa'y apatĩva ohechava'ekue, kirirĩme, ñanderehegua'ỹ ojeitýrõ py'arõpe iguarinikuéra ári, oñemyendýrõ tata ñane retãyguáre ha itenondérõguare ñanderehe; umi heságui opu tesay, ku kuarahy kangy hesakãguasu paharamoguáicha amo kuarahy reikévo, ka'arupytũ aho'ípe.	
Y la larga columna de desesperación y de miserias seguía marchando lentamente, sobre el camino calcinado por el sol, envuelta en sus blancos guiñapos, entre los bosques floridos, bajo la serenidad impasible del espacio.	Ha pe tysýi pukuete henyhẽva mba'embyasy ha teko'asýgui oguatánte ohóvo mbeguekatumi, tape kuarahy ojopéva rupi, oñemamáva ao sorokuemi isa'y morotĩvape, ka'aguay ipotypáva rupi, ára rovasyete guy rupi.	
Llegaba el día.	Iñapysẽ mbeguekatu ko'ẽ.	
Y ante el ejército que se aprestaba a la pelea, el Mariscal saludó por última vez el estandarte, entre tanto que el Aquidabán mugía a la distancia entre sus rocas centenarias, como si llevara a los mares lejanos y rumorosos el alarido de protesta con que se desplomaban un ideal, una patria y una raza.	Ha iguarinikuéra renondépe, oñembosako'ímava oñorairõhaguáicha, Mburuvichapavẽ oñakãity paha ñane retã poyvípe, upe aja Aguidabán, namombyrýiva upégui, otororõ ohasávo itaita apyte rupi, ku ogueraharamoguáicha para mombyryguápe ha hi'yrasẽvape, umi ñe'ẽrasyete omombe'úva oĝuahẽhague ipahápe peteĩ temiandu, peteĩ tetã ha peteĩ teko.	
Martin Luther King Junior, el más grande luchador de los Estados Unidos por la igualdad de los negros.	Martin Luther King Junior niko ñorairõhára tuichavéva Estados Unidos retãme oñeha'ãva'ekue ombojoja ipirehũva ha ipiremorotĩvape.	
Luchó siempre usando métodos no violentos.	Akóinte iñorairõme oipurúkuri py'aguapy reko.	
Nació en Atlanta, Estados Unidos, el día 15 de enero del año 1929.	Heñoi'akue Atlanta, Estados Unidos retãme, ára 15 jasyteĩ ary 1929-pe.	
Su padre fue el pastor bautista Martin Luther King y su madre Alberta Williams King.	Itúva, pa'I bautista, herava'ekue Martin Luther King ha isýkatu Alberta Williams King.	
Su nombre original -al igual que su padre- fue Michael pero su padre lo cambió por Martin Luther en homenaje a Martín Lutero.	Héra ypykue -itúvaicha- Michael, itúva omyengoviava'ekue Martin Luther rehe ohechakuaávo Martín Lutero-pe.	
Esto ocurrió durante un viaje a Alemania hacia el año 1934.	Ko mba'e ojehúkuri ohorõguare hikuái Alemania retãme ary 1934 rupi.	
Martin tuvo una hermana llamada Christine y un hermano menor llamado Alfred.	Martin reindy héra Christine ha ityvýra katu Alfred.	
Martin Luther se casó en el año 1953 con Coretta Scott con quien tuvo cuatro hijos (Yolanda, Martin, Dexter y Bernice).	Martin Luther ombojoaju hekove Coretta Scott rehe, ha'ekuéra omendákuri ary 1953-pe ha oguerekókuri irundy ñemoñare (Yolanda, Martin, Dexter ha Bernice).	
Desde niño Martin Luther King sintió la discriminación por ser negro.	Imitã guive Martin Luther King oñandúmakuri pe ñemboyke ipirehũhaguére.	
Se cuenta que tenía 6 años cuando dos amigos blancos le dijeron que no podían jugar con él porque era negro.	Orekórõguare 6 ay mokõi iñangirũ he'íkuri chupe ndaikatuiha oñembosarái hendive ipirehũhaguére.	
Inició sus estudios en Atlanta y a los 15 años ingresó al Morehouse College que era una universidad para los jóvenes de color, donde en el año 1948 se graduó en Sociología; pasando al Crozer Theological Seminary en Chester, Pensilvania donde se hizo Licenciado en Teología, en el año 1951.	Oñemoarandu'ypýkuri Atlanta-pe ha 15 ary ombotývo oikékuri Morehouse College-pe ha'éva mbo'ehaovusu mitãrusu ipirehũvape ĝuarã, upépe ary 1948-pe omohu'ã iñemoarandu Avano'õkuaatýpe; upégui ohasa CrozerTheological Seminary oĩva Chester, Pensilvania-pe oikohaguépe chugui Tupãkuaatyhára, ary 1951-pe.	
A continuación estudió en la Universidad de Boston donde, en el año 1955, se hizo Doctor en Filosofía.	Upe rire oho oñemoarandu Boston Mbo'ehaovusúpe oikohaguépe chugui, ary 1955-pe, Tembikuaajára Arandupykuaatýpe.	
A lo largo de su juventud y por toda su vida lideró un gran movimiento que por medios pacíficos reclamó el trato igualitario para los negros.	Imitãrusúpe ha hekove pukukue javeve omotenondékuri peteĩ ñemongu'e py'aguapy rekópe ohekava'ekue tekojoja mayma ipirehũvape ĝuarã.	
Entre sus acciones más recordadas, se mencionan: el boicot de ómnibus de Montgomery, en el año 1955; y la marcha por el trabajo y la libertad realizada en Washington, en el año 1963; donde pronunció su famoso discurso “Tengo un sueño”.	Hembiapokue ojehecharamovéva apytépe, oĩ: mba'yruguata ñemombyta Montgomery-pe, ary 1955-pe; ha guatapuku mba'apo ha tekosãsoguigua ojejapova'ekue Washington-pe, ary 1963-pe; ohendukahaguépe iñe'ẽsyry herakuãvéva “Areko peteĩ kerayvoty”.	
La mayor parte de sus reclamos fueron escuchados y aprobados en la “Ley de los derechos civiles” y en la “Ley del derecho a voto”.	Heta umi imba'ejerure oñehendu ha oñemboajékuri “Ava rekopy léipe” ha “Jeporavoguigua léipe”.	
Por su incansable labor a favor de los negros, por el no a la guerra y por la reivindicación de los pobres, Martín Luther King recibió en el año 1964 el Premio Nobel de la Paz.	Hembiapo kane'õ'ỹre ipirehũva rayhupápe, avei ombotovére ñorairõ ha ojepy'apýre mboriahukuérare, Martin Luther King ohupytýkuri, ary 1964-pe, Nobel Jopói Py'aguapyguigua.	
En el año 1977, el Presidente Jimmy Carter le otorgó de manera póstuma la Medalla Presidencial de la Libertad; y en el año 2004, se le otorgó la Medalla de Oro del Congreso de los Estados Unidos.	Ary 1977-pe, Tetãruvicha Jimmy Carter ome'ẽkuri chupe, omanoriréma, Tetãruvicha Pyti'ajegua Tekosãsogua; ha ary 2004-pe, oñeme'ẽkuri chupe Estados Unidos Amandajevusu Pyti'ajegua Itajúgui.	
Martin Luther King fue asesinado en Menphis, Estados Unidos; el día 4 de abril del año 1968, cuando se aprestaba a liderar una gran manifestación en contra de la guerra de Vietnam y de la pobreza.	Martin Luther King niko ojejukákuri Menphis, Estados Unidos-pe, ára 4 jasyrundy ary 1968-pe, oñembosako'i jave oho haĝua omotenonde peteĩ ñemongu'e guasu Vietnam-me opa haĝua ñorairõ ha ojehechakuaa haĝua mboriahukuéra remikotevẽ.	
Tengo un sueño, un solo sueño, seguir soñando.	Areko peteĩ kerayvoty, peteĩ kerayvoty añónte, ha'éva kerayvotyseve.	
Soñar con la libertad, soñar con la justicia, soñar con la igualdad y ojalá!... ya no tuviera necesidad de soñarlas.	Che kerayvotýpe oĩ tekosãso, che kerayvotýpe oĩ tekojoja, che kerayvotýpe oĩ tekopeteĩ ha nga'ura'e che kerayvoty amoañete.	
Soñar a mis hijos, grandes, sanos, felices, volando con sus alas, sin olvidar nunca el nido.	Che kerayvotýpe ahecha che ñemoñarépe kakuaapyre, hesãi ha ivy'apavérõ ovevéramo ijehegui, hesarai'ỹre araka'eve haitýgui.	
Soñar con el amor, con amar y ser amado dando todo sin medirlo recibiendo todo sin pedirlo.	Che kerayvotýpe ahecha mborayhu ahecha aporohayhurõ ha oĩha cherayhúva añeme'ẽhápe ha'e'ỹre mboýpa ha aipyhyhápe opa mba'e ajerure'ỹre.	
Soñar con la paz en el mundo, en mi país... en mí mismo, y quién sabe cuál es más difícil de alcanzar.	Che kerayvotýpe ahecha py'aguapy ko yvórape, che retãme ha… chepype ha oiménepa oĩ oikuaáva umíva apytépe mávapa hasyvéva ojehupyty.	
Soñar que mis cabellos, que ralean y se blanquean, no impiden que mi mente y mi corazón sigan jóvenes, y se animen a la aventura, sigan niños y conserven la capacidad de jugar.	Che kerayvotýpe ahecha che akãrague ho'a ho'a ha iñapatĩ ñepyrũvo ha jepémo upéicha che apytu'ũ ha che ñe'ã akóinte ipyahu ha mokõive toheka mba'ekuaa'ỹ apo katui taimitã ha ani ogue chuguikuéra ñembosarái reko.	
Soñar que tendré la fuerza, la voluntad y el coraje para ayudar a concretar mis sueños en lugar de pedir por milagros que no merecería.	Che kerayvotýpe ahecha ikatutaha chepu'aka, chekyre'ỹ ha chepy'aguasu amoañete haĝua umi che kerayvoty tekotevẽ'ỹre ahupyty umi mba'e po'a pytyvõ rupive.	
Soñar que cuando llegue al final podré decir que viví soñando y que mi vida fue un sueño soñado en una larga y plácida noche de la eternidad.	Che kerayvotýpe ahecha ku aĝuahẽvo che rekove pahápe ikatutaha ha'e tapiaite aikohague kerayvoty pópe ha che rekove ha'ehague peteĩ kerayvoty kepeguare ojehúva peteĩ pyhare puku ha hekororývape Ko arapy ijapyra'ỹvape.	
